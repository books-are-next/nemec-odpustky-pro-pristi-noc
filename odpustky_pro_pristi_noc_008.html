<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Odpustky pro příští noc">
    <meta name="apple-mobile-web-app-capable" content="yes">
    <title>Odpustky pro příští noc</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ludvík Němec: Odpustky pro příští noc">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Odpustky pro příští noc">
    <meta property="og:title" content="Odpustky pro příští noc">
    <meta property="og:type" content="book">
    <meta property="og:book:author" content="Ludvík Němec">
    <meta property="twitter:title" content="Ludvík Němec: Odpustky pro příští noc">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./odpustky_pro_pristi_noc_007.html">
    <link rel="next" href="./odpustky_pro_pristi_noc_009.html">
    <meta name="nb-order" content="4">
    <link rel="self" href="odpustky_pro_pristi_noc_008.html">
    <meta name="nb-identifier" content="nemec-odpustky-pro-pristi-noc-b05c209">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="9643" data-nb-chars="55927">
    <nav role="doc-toc">
      <ul class="plain section">
        <li><a href="odpustky_pro_pristi_noc_005.html">Přísloví</a></li>
        <li><a href="odpustky_pro_pristi_noc_006.html">Koleda</a></li>
        <li><a href="odpustky_pro_pristi_noc_007.html">Kočka v&nbsp;bludišti</a></li>
        <li><a href="odpustky_pro_pristi_noc_008.html">Odpustky pro příští noc</a></li>
        <li><a href="odpustky_pro_pristi_noc_009.html">Voda živá</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./odpustky_pro_pristi_noc_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="23"><span class="idea" data-nb-ref-number="1" id="idea1" data-nb-words="4" data-nb-chars="23">Odpustky pro příští noc</span></h1>
        <section>
          <p class="chunk" data-nb-ref-number="2" data-nb-words="63" data-nb-chars="360"><span class="idea" data-nb-ref-number="2" id="idea2" data-nb-words="63" data-nb-chars="360">Než začal psát ten dopis, dlouho hledal slova. Týden, dva? Kamilovi už&nbsp;na&nbsp;čase příliš nezáleželo, a&nbsp;čas jako by&nbsp;mu&nbsp;to&nbsp;oplácel stejnou neplatnou mincí. Ovšem když se&nbsp;konečně nahrbil nad klávesnicí, čas se&nbsp;přece jen vrátil. A&nbsp;jak důrazně! S&nbsp;jakým randálem! Kamil sice tušil, že&nbsp;propojení klávesnice a&nbsp;času může někdy skončit zkratem&nbsp;– ale že&nbsp;to&nbsp;bude taková rána?</span></p>
          <p class="chunk" data-nb-ref-number="3" data-nb-words="4" data-nb-chars="20"><span class="idea" data-nb-ref-number="3" id="idea3" data-nb-words="4" data-nb-chars="20">Rána z&nbsp;čistého nebe.</span></p>
          <p class="chunk" data-nb-ref-number="4" data-nb-words="9" data-nb-chars="49"><span class="idea" data-nb-ref-number="4" id="idea4" data-nb-words="9" data-nb-chars="49">Z&nbsp;vysokého říjnového nebe, jež měl Kamil tak rád.</span></p>
          <p class="chunk" data-nb-ref-number="5" data-nb-words="29" data-nb-chars="190"><span class="idea" data-nb-ref-number="5" id="idea5" data-nb-words="29" data-nb-chars="190">Odtamtud přilétl, slétl, <em>zaútočil</em> ten pták, který prudce narazil do&nbsp;okna hned vedle Kamilova psacího stolu, prorazil vnější sklo a&nbsp;zůstal nehybně ležet na&nbsp;římse, nabodnut na&nbsp;skleněné střepy.</span></p>
          <p class="chunk" data-nb-ref-number="6" data-nb-words="209" data-nb-chars="1260"><span class="idea" data-nb-ref-number="6" id="idea6" data-nb-words="209" data-nb-chars="1260">Proboha! Ta&nbsp;rána a&nbsp;zvuk tříštícího se&nbsp;skla Kamila polekaly, ale příliš nepřekvapily; věděl přece, co&nbsp;právě píše. Opravdu tušil, že&nbsp;někdo na&nbsp;nebesích ještě může <em>zasáhnout</em>; tušil, nebo v&nbsp;to i&nbsp;doufal? Ptáci jsou poslové nebes. A&nbsp;tento? Nějaký malý dravec. Poštolka? Rorýs? Kamil je&nbsp;tak otupělý antidepresivy a&nbsp;zklidněný svým definitivním rozhodnutím, že&nbsp;dokonce napřed uloží svůj rozepsaný text, než začne konat. Má&nbsp;v&nbsp;tom jistou praxi. Kdysi v&nbsp;mládí měl jistou milostnou <em>nehodu</em> se&nbsp;svou asistentkou, která se&nbsp;záhy zabila při skutečné nehodě. Když mu&nbsp;to&nbsp;kolega z&nbsp;banky, kde tehdy Kamil pracoval, zatelefonoval domů, byla zrovna neděle a&nbsp;Kamil taky seděl nad klávesnicí. Poděkoval tehdy kolegovi a&nbsp;vrátil se&nbsp;zpět&nbsp;– dokončit dlouhou báseň, s&nbsp;níž zápasil už&nbsp;skoro měsíc a&nbsp;o&nbsp;níž najednou věděl, že&nbsp;až&nbsp;rána přijde k&nbsp;sobě, už&nbsp;ji&nbsp;asi nikdy nedopíše. Chystané zbývající stránky zhustil&nbsp;– ne&nbsp;kvůli bolesti, ale ze&nbsp;strachu, že&nbsp;už&nbsp;má&nbsp;hrozně málo času, než ho&nbsp;bolest ochromí&nbsp;– do&nbsp;jediného lakonického čtyřverší. Co&nbsp;víc chcete vědět o&nbsp;nedělních básnících? Řada jeho přátel dodneška pokládá onu baladu a&nbsp;její nečekaný krutý závěr za&nbsp;nejlepší část Kamilova díla. A&nbsp;třebaže Kamil samozřejmě nic jako dílo nestvořil a&nbsp;už ani nemá žádné přátele, předchozí tvrzení je&nbsp;docela pravdivé.</span></p>
          <p class="chunk" data-nb-ref-number="7" data-nb-words="1" data-nb-chars="5"><span class="idea" data-nb-ref-number="7" id="idea7" data-nb-words="1" data-nb-chars="5">Pták.</span></p>
          <p class="chunk" data-nb-ref-number="8" data-nb-words="2" data-nb-chars="11"><span class="idea" data-nb-ref-number="8" id="idea8" data-nb-words="2" data-nb-chars="11">Mrtvý pták.</span></p>
          <p class="chunk" data-nb-ref-number="9" data-nb-words="2" data-nb-chars="10"><span class="idea" data-nb-ref-number="9" id="idea9" data-nb-words="2" data-nb-chars="10">Nebo <em>dron</em>?</span></p>
          <p class="chunk" data-nb-ref-number="10" data-nb-words="5" data-nb-chars="22"><span class="idea" data-nb-ref-number="10" id="idea10" data-nb-words="5" data-nb-chars="22">Mrtvý pták v&nbsp;mém okně.</span></p>
          <p class="chunk" data-nb-ref-number="11" data-nb-words="117" data-nb-chars="701"><span class="idea" data-nb-ref-number="11" id="idea11" data-nb-words="117" data-nb-chars="701">Jako metafora dobrý, pomyslí si&nbsp;Kamil&nbsp;– ale jinak mě&nbsp;to&nbsp;pěkně sere. Už&nbsp;jen sehnat sklenáře bude pěkná otrava! Kamil není necitelný, naopak&nbsp;– ale právě jeho vysoká citlivost ho&nbsp;už&nbsp;před lety přivedla nejen k&nbsp;antidepresivům, ale především k&nbsp;přesvědčení, že&nbsp;smrt&nbsp;– zvláště pak taková náhlá smrt, smrt uprostřed letu!&nbsp;– je&nbsp;jen vysvobozením ze&nbsp;světa plného neviditelných překážek a&nbsp;skleněných střepů. Dokonce na&nbsp;okamžik váhá, zda by&nbsp;nedokázal toho mrtvého ptáka aspoň chvíli ignorovat a&nbsp;jako tenkrát pokračovat v&nbsp;psaní: místo světa, který je, radši se&nbsp;zabývat světem, který být může. Ale nakonec vezme to&nbsp;varování přece jen vážně a&nbsp;hledá nějaký nástroj, s&nbsp;jehož pomocí by&nbsp;shodil ptačí mrtvolku dolů na&nbsp;dvůr.</span></p>
          <p class="chunk" data-nb-ref-number="12" data-nb-words="20" data-nb-chars="108"><span class="idea" data-nb-ref-number="12" id="idea12" data-nb-words="20" data-nb-chars="108">„Dolů na&nbsp;dvůr,“ řekne si&nbsp;nahlas. Už&nbsp;dlouho mluví nahlas sám k&nbsp;sobě. „To je&nbsp;v&nbsp;tomhle baráku oblíbený řešení.“</span></p>
          <p class="chunk" data-nb-ref-number="13" data-nb-words="126" data-nb-chars="736"><span class="idea" data-nb-ref-number="13" id="idea13" data-nb-words="126" data-nb-chars="736">Chvějí se&nbsp;mu&nbsp;ruce: ale to&nbsp;přece ještě nic neznamená. Ovšem když se&nbsp;starou vařečkou v&nbsp;ruce opatrně pootevře okno, ten dravý pták se&nbsp;probere. Vzpamatuje se. A&nbsp;je to&nbsp;dravec, věru! Dívá se&nbsp;na&nbsp;Kamila jedním jantarovým okem (druhé má&nbsp;zalité krví) opravdu zuřivě, zmítá se&nbsp;na&nbsp;těch skleněných mučidlech, tluče křídlem, až&nbsp;se&nbsp;Kamil poleká, že&nbsp;prorazí i&nbsp;druhé okenní sklo, že&nbsp;se&nbsp;dostane až&nbsp;ke&nbsp;mně!&nbsp;– a&nbsp;pak vyrazí skřek tak strašlivý, až&nbsp;Kamil cítí (a tohle už&nbsp;není metafora) ledový průvan ve&nbsp;svých útrobách. <em>Proboha!</em> Kamil okamžitě zase přibouchne okno a&nbsp;fascinovaně pozoruje ptáka, který jako by&nbsp;se&nbsp;právě tím bouchnutím konečně osvobodil, marně se&nbsp;snaží roztáhnout i&nbsp;druhé, očividně zlomené křídlo, a&nbsp;pak napůl padá, napůl odlétá z&nbsp;okenní římsy.</span></p>
          <p class="chunk" data-nb-ref-number="14" data-nb-words="27" data-nb-chars="149"><span class="idea" data-nb-ref-number="14" id="idea14" data-nb-words="27" data-nb-chars="149">Bude to&nbsp;těžká smrt, pomyslí si&nbsp;Kamil opravdu soucitně, protože má&nbsp;ptáky rád. Otevře okno, aby se&nbsp;podíval, kam pták dopadl&nbsp;– a&nbsp;pak uslyší další skřek.</span></p>
          <p class="chunk" data-nb-ref-number="15" data-nb-words="1" data-nb-chars="7"><span class="idea" data-nb-ref-number="15" id="idea15" data-nb-words="1" data-nb-chars="7">Lidský.</span></p>
        </section>
        <section>
          <p class="chunk" data-nb-ref-number="16" data-nb-words="82" data-nb-chars="528"><span class="idea" data-nb-ref-number="16" id="idea16" data-nb-words="82" data-nb-chars="528">Když byl Kamil malý, rád zabíjel ptáky; toto by&nbsp;však neměl být příběh o&nbsp;odplatě. Ztrestáni by&nbsp;měli být nanejvýš ti, kteří to&nbsp;chlapce naučili: beznohý děda na&nbsp;dvorku venkovského domku, milovaný strýc myslivec, ba&nbsp;dokonce i&nbsp;jeho otec, učitel na&nbsp;své městské zahrádce, ti&nbsp;všichni rádi stříleli ptáky. Nejčastěji jen vrabce ze&nbsp;vzduchovky nebo malorážné <em>flobertky</em>, i&nbsp;když strýc se&nbsp;nakonec stal profesionálním zabíječem všeho, co&nbsp;létá, anděly nevyjímaje (smával se; nebyl primitiv; na&nbsp;své hájence rád čítával poezii, nejradši Kainara).</span></p>
          <p class="chunk" data-nb-ref-number="17" data-nb-words="81" data-nb-chars="508"><span class="idea" data-nb-ref-number="17" id="idea17" data-nb-words="81" data-nb-chars="508">Během nekonečných prázdnin u&nbsp;babičky to&nbsp;pro desetiletého chlapce byla&nbsp;– kromě četby&nbsp;– ta&nbsp;nejlepší zábava na&nbsp;světě! Zacílit vzduchovkou na&nbsp;šedé bříško vrabce na&nbsp;starém ořechu nebo plotě humna a&nbsp;jemně stisknout spoušť; <em>tsssstd!</em>; pak běžet do&nbsp;humna a&nbsp;zvednout z&nbsp;trávy ten chumáček peří, jenž ještě před chvílí byl králem vzduchu! Nikdy se&nbsp;nezastyděl, ten chlapec, naopak, byl na&nbsp;své ostrostřelecké schopnosti hrdý, už&nbsp;protože byl za&nbsp;ně&nbsp;všemi příbuznými (otec učil dějepis a&nbsp;občanskou výchovu) patřičně chválený.</span></p>
          <p class="chunk" data-nb-ref-number="18" data-nb-words="22" data-nb-chars="141"><span class="idea" data-nb-ref-number="18" id="idea18" data-nb-words="22" data-nb-chars="141">„Všichni jsme lovci,“ vysvětlil mu&nbsp;otec&nbsp;– a&nbsp;ostatní lovci pokývali hlavami, moudrými jako (napsal ten strýčkův oblíbený básník) suché z&nbsp;nosu.</span></p>
          <p class="chunk" data-nb-ref-number="19" data-nb-words="172" data-nb-chars="1022"><span class="idea" data-nb-ref-number="19" id="idea19" data-nb-words="172" data-nb-chars="1022">Samozřejmě nesměl střílet <em>užitečné</em> sýkorky&nbsp;– a&nbsp;samozřejmě je&nbsp;občas o&nbsp;zimních prázdninách střílel; odolat žlutým bříškům, na&nbsp;nichž tak dobře seděla černá muška vzduchovky, bylo tak obtížné! Zahrabával pak mrtvé sýkorky do&nbsp;sněhu, aby je&nbsp;nenašly kočky, a&nbsp;styděl se; jak úzkostně a&nbsp;slastně se&nbsp;styděl! Někdy, když všichni vrabci v&nbsp;okolí už&nbsp;byli vybiti či&nbsp;příliš ostražití, vystřelil i&nbsp;na větší ptáky: na&nbsp;kosa, na&nbsp;drozda, na&nbsp;holuba. To&nbsp;už&nbsp;vůbec nesměl&nbsp;– protože většího ptáka může střela ze&nbsp;vzduchovky, brok či&nbsp;<em>diabolka</em>, obvykle jen poranit a&nbsp;pták pak dlouho umírá a&nbsp;strýc myslivec byl humánní a&nbsp;citlivý zabíječ. Přesto Kamil jednou zasáhl kosa, jenž mu&nbsp;spadl téměř k&nbsp;nohám. Pták měl přeražené křídlo, točil se&nbsp;v&nbsp;prachu dvora stále dokola, tloukl druhým křídlem a&nbsp;Kamilova mladší sestra křičela a&nbsp;křičela, ať&nbsp;už&nbsp;toho pitomýho ptáka zabije. Kamil už&nbsp;neměl žádné broky&nbsp;– a&nbsp;rukama to&nbsp;nedokázal. Nakonec kosa zabila kočka. Strýc mu&nbsp;za&nbsp;to&nbsp;sebral na&nbsp;celé prázdniny vzduchovku. O&nbsp;příštích prázdninách už&nbsp;se&nbsp;Kamil k&nbsp;této vášni nevrátil.</span></p>
          <p class="chunk" data-nb-ref-number="20" data-nb-words="68" data-nb-chars="427"><span class="idea" data-nb-ref-number="20" id="idea20" data-nb-words="68" data-nb-chars="427">Později v&nbsp;životě už&nbsp;nevystřelil na&nbsp;žádného živého tvora&nbsp;– pokud nepočítáme mraky virtuálních lumpů v&nbsp;počítačových hrách, jejichž hraní krátkodobě propadl někdy po&nbsp;své třicítce. Ale v&nbsp;mládí obdivoval Hemingwaye, což vyjde skoro nastejno, a&nbsp;dokonce uměl zpaměti tu&nbsp;slavnou větu z&nbsp;povídky o&nbsp;<em>picání</em> veverek&nbsp;– o&nbsp;tom <em>nekonečném</em>, <em>nekončícím</em>, <em>kéž by&nbsp;nikdy nekončícím</em>, <em>co náhle skončilo</em>, <em>a&nbsp;velký pták přeletěl</em>, <em>jako přeletí sova v&nbsp;šeru</em>…</span></p>
        </section>
        <section>
          <p class="chunk" data-nb-ref-number="21" data-nb-words="42" data-nb-chars="237"><span class="idea" data-nb-ref-number="21" id="idea21" data-nb-words="42" data-nb-chars="237">Ten ženský křik jako by&nbsp;se&nbsp;ozýval přímo na&nbsp;balkóně Kamilova bytu. Tak na&nbsp;ten balkón vyjde&nbsp;– i&nbsp;když s&nbsp;jistým váháním. Kdysi býval pošetile pyšný na&nbsp;svou intuici&nbsp;– než skončila s&nbsp;desátým prázdným blistrem od&nbsp;antidepresiv v&nbsp;odpadkovém koši.</span></p>
          <p class="chunk" data-nb-ref-number="22" data-nb-words="65" data-nb-chars="392"><span class="idea" data-nb-ref-number="22" id="idea22" data-nb-words="65" data-nb-chars="392">Ta&nbsp;ženská stojí na&nbsp;balkóně šikmo dole pod Kamilem. Vzdušnou čarou to&nbsp;nebude víc než nějaké tři čtyři metry&nbsp;– ale patnáct metrů vysoko nad vnitroblokem, zarostlým stromy. A&nbsp;kdyby ta&nbsp;pomyslná spojnice byla horolezeckým lanem (Beal Yuli 10), mohl by&nbsp;Kamil sklouznout k&nbsp;té ženské během pár vteřin (nedávno si&nbsp;skutečně koupil horolezecké lano, i&nbsp;když k&nbsp;jiné záchraně, než pro jakou bylo upleteno).</span></p>
          <p class="chunk" data-nb-ref-number="23" data-nb-words="24" data-nb-chars="134"><span class="idea" data-nb-ref-number="23" id="idea23" data-nb-words="24" data-nb-chars="134">Té&nbsp;ženské jde ale očividně právě o&nbsp;záchranu a&nbsp;pomoc. Sotvaže uvidí Kamila, křičí na&nbsp;něj: „Proboha, pomozte mi! Co&nbsp;mám s&nbsp;<em>tímhle</em> dělat?“</span></p>
          <p class="chunk" data-nb-ref-number="24" data-nb-words="144" data-nb-chars="789"><span class="idea" data-nb-ref-number="24" id="idea24" data-nb-words="144" data-nb-chars="789"><em>Tohle</em> je&nbsp;samozřejmě poraněný dravec. Z&nbsp;Kamilova okna slétl v&nbsp;jakési vývrtce smrti na&nbsp;balkón, z&nbsp;něho se&nbsp;neznámá žena zřejmě právě rozhlížela po&nbsp;příčině té&nbsp;rány do&nbsp;skla&nbsp;– a&nbsp;protože dopadl skoro přesně na&nbsp;práh dveří, brání jí&nbsp;v&nbsp;ústupu zpět do&nbsp;bytu. Dravce už&nbsp;Kamil zná: teď se&nbsp;motá v&nbsp;kruhu přímo přede dveřmi, tluče křídlem a&nbsp;zuřivě syčí jako husa, jichž se&nbsp;Kamil na&nbsp;prázdninách u&nbsp;babičky bál vždy víc než vzteklých psů. Ale ta&nbsp;žena? Tu&nbsp;Kamil nezná&nbsp;– třebaže má&nbsp;v&nbsp;evidenci skoro všechny <em>bratelné</em> ženy v&nbsp;tomto i&nbsp;okolních domech; co&nbsp;ho&nbsp;opustila manželka, šmíruje je&nbsp;z&nbsp;oken, aby o&nbsp;nich mohl lenivě snít. Ale tato je&nbsp;jiná, nečekaná a&nbsp;nesněná. Vyběhla na&nbsp;balkón jen ve&nbsp;spodním prádle, jako by&nbsp;teprve vstávala (je půl jedenácté dopoledne)&nbsp;– a&nbsp;kdyby tak neječela, mohla by&nbsp;snad působit i&nbsp;přitažlivě.</span></p>
          <p class="chunk" data-nb-ref-number="25" data-nb-words="9" data-nb-chars="52"><span class="idea" data-nb-ref-number="25" id="idea25" data-nb-words="9" data-nb-chars="52">Ona ovšem ječí: „Tak slyšíte?! Co&nbsp;mám sakra dělat?!“</span></p>
          <p class="chunk" data-nb-ref-number="26" data-nb-words="17" data-nb-chars="106"><span class="idea" data-nb-ref-number="26" id="idea26" data-nb-words="17" data-nb-chars="106">Kamil ovšem nesnáší ječící ženy. Využije tedy svého odstupu i&nbsp;výškové převahy a&nbsp;vlídně řekne: „Dobrý den.“</span></p>
          <p class="chunk" data-nb-ref-number="27" data-nb-words="44" data-nb-chars="276"><span class="idea" data-nb-ref-number="27" id="idea27" data-nb-words="44" data-nb-chars="276">To&nbsp;ji&nbsp;zarazí, ovšem jen na&nbsp;okamžik. Pak, otáčejíc blonďatou hlavu střídavě k&nbsp;umírajícímu dravci a&nbsp;ke Kamilovi, jehož to&nbsp;brzy taky čeká, přece jen změní taktiku. „Nemůžete mi&nbsp;<em>prosím</em> nějak pomoct?“ Jenže neprosí moc pěkně. Příliš účelově; příliš zkušeně. „Vždyť já&nbsp;tady zmrznu!“</span></p>
          <p class="chunk" data-nb-ref-number="28" data-nb-words="135" data-nb-chars="787"><span class="idea" data-nb-ref-number="28" id="idea28" data-nb-words="135" data-nb-chars="787">Pravda, je&nbsp;chladné říjnové dopoledne, se&nbsp;vzduchem čirým a&nbsp;chladným a&nbsp;rozjařujícím jako vodka vytažená z&nbsp;mrazáku&nbsp;– a&nbsp;Kamil najednou ucítí nával tepla, jako by&nbsp;si&nbsp;opravdu dal panáka. Teď je&nbsp;chvíle to&nbsp;přiznat: Kamilovi se&nbsp;líbí, když ho&nbsp;ženy o&nbsp;něco prosí. Ovšem stejně jako to&nbsp;šmírování sousedek i&nbsp;tohle je&nbsp;jen nevinné, naprosto platonické snění, <em>v&nbsp;realitě</em> by&nbsp;se&nbsp;nikdy nesnížil k&nbsp;vytváření situací, kdy by&nbsp;ho&nbsp;jakákoli žena musela o&nbsp;cokoli poprosit&nbsp;– ale v&nbsp;jeho erotických fantaziích je&nbsp;motiv prosby občas přítomen. Jednou jedinkrát byl manželce nevěrný&nbsp;– a&nbsp;to i&nbsp;kvůli tomu, že&nbsp;jej ta&nbsp;druhá žena <em>poprosila</em>. A&nbsp;tato situace nemá daleko k&nbsp;sexuální fantazii, jeho bývalá žena by&nbsp;to&nbsp;nejspíš nazvala i&nbsp;sexuálním archetypem: dravý pták útočící na&nbsp;prakticky nahou ženu a&nbsp;muž, který ji&nbsp;může zachránit.</span></p>
          <p class="chunk" data-nb-ref-number="29" data-nb-words="7" data-nb-chars="50"><span class="idea" data-nb-ref-number="29" id="idea29" data-nb-words="7" data-nb-chars="50">„Tak toho ptáka nějak odstrčte,“ navrhne Herakles.</span></p>
          <p class="chunk" data-nb-ref-number="30" data-nb-words="8" data-nb-chars="39"><span class="idea" data-nb-ref-number="30" id="idea30" data-nb-words="8" data-nb-chars="39">„A&nbsp;čím asi, sakra! Vždyť tu&nbsp;nic nemám!“</span></p>
          <p class="chunk" data-nb-ref-number="31" data-nb-words="4" data-nb-chars="26"><span class="idea" data-nb-ref-number="31" id="idea31" data-nb-words="4" data-nb-chars="26">„Tak ho&nbsp;zkuste odkopnout.“</span></p>
          <p class="chunk" data-nb-ref-number="32" data-nb-words="4" data-nb-chars="20"><span class="idea" data-nb-ref-number="32" id="idea32" data-nb-words="4" data-nb-chars="20">„Vždyť by&nbsp;mě&nbsp;kousl!“</span></p>
          <p class="chunk" data-nb-ref-number="33" data-nb-words="2" data-nb-chars="17"><span class="idea" data-nb-ref-number="33" id="idea33" data-nb-words="2" data-nb-chars="17">„Ptáci nekoušou.“</span></p>
          <p class="chunk" data-nb-ref-number="34" data-nb-words="9" data-nb-chars="58"><span class="idea" data-nb-ref-number="34" id="idea34" data-nb-words="9" data-nb-chars="58">„Myslíte, že&nbsp;chci od&nbsp;něho dostat nějakou sviňskou nemoc?!“</span></p>
          <p class="chunk" data-nb-ref-number="35" data-nb-words="28" data-nb-chars="161"><span class="idea" data-nb-ref-number="35" id="idea35" data-nb-words="28" data-nb-chars="161">Když Kamil hned neodpoví, žena znovu těká očima mezi oběma tvory; možná dumá, kdo z&nbsp;nich je&nbsp;větší ubožák. Pták syčí, Kamil praví: „Tak počkejte, něco vám podám.“</span></p>
          <p class="chunk" data-nb-ref-number="36" data-nb-words="5" data-nb-chars="33"><span class="idea" data-nb-ref-number="36" id="idea36" data-nb-words="5" data-nb-chars="33">„Ale rychle! Prosím, <em>prosím vás</em>!“</span></p>
          <p class="chunk" data-nb-ref-number="37" data-nb-words="148" data-nb-chars="875"><span class="idea" data-nb-ref-number="37" id="idea37" data-nb-words="148" data-nb-chars="875">To&nbsp;už&nbsp;zní lépe. Ta&nbsp;slova zapříčiní, že&nbsp;Kamil se&nbsp;rozhodne naposledy někomu pomoci. Té&nbsp;ženě? Tomu ptákovi? První nástroj, který mu&nbsp;padne ve&nbsp;skříni do&nbsp;ruky, je&nbsp;mop&nbsp;– nástroj <em>na řešení nečistot</em> (tak to&nbsp;psali v&nbsp;reklamním letáku) přímo zkonstruovaný. Kamil se&nbsp;vrátí na&nbsp;balkón, a&nbsp;nakláněje se&nbsp;nad hlubinou dvora, podává mop té&nbsp;ženské. I&nbsp;ona se&nbsp;naklání, i&nbsp;když mnohem opatrněji než Kamil&nbsp;– ale k&nbsp;předání přesto chybí aspoň metr. Přesto si&nbsp;tu&nbsp;chvilku prvního pokusu o&nbsp;kontakt zapamatujme, stejně jako ji&nbsp;už&nbsp;nezapomene ani Kamil. Ta&nbsp;žena je&nbsp;přímo pod ním. <em>Pode mnou</em>. Skoro padesátiletá nízká blondýna, jež by&nbsp;mohla v&nbsp;dobře zvolených šatech ještě vypadat přitažlivě; ovšem jen v&nbsp;bílém prádle (a v&nbsp;nemilosrdném říjnovém slunci) je&nbsp;vidět nepevná masitost jejích ramen, tmavá rýha v&nbsp;pěšince špatně odbarvených vlasů a&nbsp;ještě jedna rýha mezi těžkými ňadry, převažujícími tu&nbsp;ženu do&nbsp;propasti.</span></p>
          <p class="chunk" data-nb-ref-number="38" data-nb-words="2" data-nb-chars="10"><span class="idea" data-nb-ref-number="38" id="idea38" data-nb-words="2" data-nb-chars="10">Pták syčí.</span></p>
          <p class="chunk" data-nb-ref-number="39" data-nb-words="2" data-nb-chars="15"><span class="idea" data-nb-ref-number="39" id="idea39" data-nb-words="2" data-nb-chars="15">Umírající pták.</span></p>
          <p class="chunk" data-nb-ref-number="40" data-nb-words="7" data-nb-chars="54"><span class="idea" data-nb-ref-number="40" id="idea40" data-nb-words="7" data-nb-chars="54">Všude za&nbsp;záclonami dravé zraky pozorujících důchodkyň.</span></p>
          <p class="chunk" data-nb-ref-number="41" data-nb-words="64" data-nb-chars="372"><span class="idea" data-nb-ref-number="41" id="idea41" data-nb-words="64" data-nb-chars="372">A&nbsp;tak se&nbsp;Kamil domluví s&nbsp;tou ženou, že&nbsp;jí&nbsp;mop jednoduše hodí; člověk nemusí být zrovna Achilles, aby tím kopím zasáhl. První vzorná souhra: Kamil háže, žena chytá. Okamžitě se&nbsp;otočí ke&nbsp;Kamilovi zády (já to&nbsp;věděl, že&nbsp;bude mít velký masitý zadek: ještě to&nbsp;se&nbsp;mnou není úplně špatný), odstrčí syčící poštolku jako hromadu smetí do&nbsp;vzdálenějšího rohu balkónu a&nbsp;okamžitě zmizí.</span></p>
          <p class="chunk" data-nb-ref-number="42" data-nb-words="68" data-nb-chars="399"><span class="idea" data-nb-ref-number="42" id="idea42" data-nb-words="68" data-nb-chars="399">„A&nbsp;co můj mop?“ volá za&nbsp;ní&nbsp;Kamil&nbsp;– protože má&nbsp;svůj mop opravdu rád. Co&nbsp;žije sám a&nbsp;sám se&nbsp;i&nbsp;stará o&nbsp;domácnost, k&nbsp;některým svým pomocníkům získal citový vztah. Automatickou pračku kupříkladu skoro zbožňuje. K&nbsp;napařovací žehličce má&nbsp;respekt. Minulý měsíc si&nbsp;koupil novou rychlovarnou konvici, již skoro vždy, když si&nbsp;dělá čaj nebo kávu, nahlas oslovuje „holka“. Co&nbsp;chcete víc vědět o&nbsp;Kamilově diagnóze?</span></p>
          <p class="chunk" data-nb-ref-number="43" data-nb-words="17" data-nb-chars="91"><span class="idea" data-nb-ref-number="43" id="idea43" data-nb-words="17" data-nb-chars="91">„Přijďte si&nbsp;pro něj,“ ozve se&nbsp;ze&nbsp;dveří po&nbsp;chvíli. „Aspoň mi&nbsp;pomůžete zbavit se&nbsp;toho ptáka.“</span></p>
        </section>
        <section>
          <p class="chunk" data-nb-ref-number="44" data-nb-words="142" data-nb-chars="907"><span class="idea" data-nb-ref-number="44" id="idea44" data-nb-words="142" data-nb-chars="907">Vzpomínáš, jak otec ke&nbsp;stáru začal chovat ptáky? On, který tě&nbsp;v&nbsp;dětství učil střílet vrabce? Napřed měl poštovní holuby; ale co&nbsp;matka odešla do&nbsp;nemocnice na&nbsp;banální prohlídku a&nbsp;už se&nbsp;nevrátila, začal být před každým prodlužovaným návratem šedých hřivnáčů příliš úzkostlivý a&nbsp;holubník na&nbsp;střeše radši zrušil (matka ho&nbsp;o&nbsp;to marně prosila skoro deset let). Radši si&nbsp;pořídil velkého papouška aru, kterého předchozí majitel pokřtil Tara. Byla to&nbsp;neobyčejně krásná a&nbsp;žárlivá samička, která bez varování útočila na&nbsp;každého návštěvníka, jemuž se&nbsp;při hovoru s&nbsp;otcem vloudil do&nbsp;hlasu důvěrný tón. Což se&nbsp;Kamilovi při hovorech s&nbsp;otcem ovšem stávalo velmi, <em>velmi</em> zřídka. Přesto Tara musela při každé návštěvě do&nbsp;voliéry, zabírající třetinu obývacího pokoje. V&nbsp;takových chvílích kupodivu nenadávala, Kamil ji&nbsp;vlastně nikdy neslyšel vyslovit či&nbsp;zaskřehotat jediné slovo. Otec ovšem tvrdil, že&nbsp;Tara zná slov nejmíň dvacet.</span></p>
          <p class="chunk" data-nb-ref-number="45" data-nb-words="31" data-nb-chars="198"><span class="idea" data-nb-ref-number="45" id="idea45" data-nb-words="31" data-nb-chars="198">„A&nbsp;jaká?“ ptal se&nbsp;Kamil jednou s&nbsp;opravdovým zájmem, protože tehdy se&nbsp;slovy živil, dostával za&nbsp;ně&nbsp;zrní stejně jako Tara; jako tiskový mluvčí privátní banky jich papouškoval přibližně stejné množství.</span></p>
          <p class="chunk" data-nb-ref-number="46" data-nb-words="3" data-nb-chars="21"><span class="idea" data-nb-ref-number="46" id="idea46" data-nb-words="3" data-nb-chars="21">„Tomu bys nerozuměl.“</span></p>
          <p class="chunk" data-nb-ref-number="47" data-nb-words="8" data-nb-chars="45"><span class="idea" data-nb-ref-number="47" id="idea47" data-nb-words="8" data-nb-chars="45">„Je to&nbsp;snad v&nbsp;cizím jazyce? V&nbsp;portugalštině?“</span></p>
          <p class="chunk" data-nb-ref-number="48" data-nb-words="30" data-nb-chars="191"><span class="idea" data-nb-ref-number="48" id="idea48" data-nb-words="30" data-nb-chars="191">„V&nbsp;<em>našem</em> jazyce,“ odpověděl otec pyšně, a&nbsp;Kamil už&nbsp;se&nbsp;víc neptal. Nebyl tak bláhový, aby vlastnímu otci vysvětloval, že&nbsp;být objektem žárlivosti ještě vůbec nemusí znamenat být objektem lásky.</span></p>
          <p class="chunk" data-nb-ref-number="49" data-nb-words="10" data-nb-chars="51"><span class="idea" data-nb-ref-number="49" id="idea49" data-nb-words="10" data-nb-chars="51">Jindy ho&nbsp;otec požádal: „Postaráš se&nbsp;o&nbsp;ni, až&nbsp;umřu?“</span></p>
          <p class="chunk" data-nb-ref-number="50" data-nb-words="28" data-nb-chars="162"><span class="idea" data-nb-ref-number="50" id="idea50" data-nb-words="28" data-nb-chars="162">Tehdy se&nbsp;ovšem Kamil zpříma ohradil, zda otec nežádá příliš. Zda to&nbsp;není příliš velký závazek. Věděl už&nbsp;totiž, že&nbsp;papoušci ara se&nbsp;mohou dožívat až&nbsp;sedmdesáti let.</span></p>
          <p class="chunk" data-nb-ref-number="51" data-nb-words="23" data-nb-chars="140"><span class="idea" data-nb-ref-number="51" id="idea51" data-nb-words="23" data-nb-chars="140">„Jaký závazek? Je&nbsp;to&nbsp;radost!“ zaskřehotal otec skoro jako ten velký pták, který je&nbsp;vážně pozoroval z&nbsp;voliéry, jako by&nbsp;rozuměl každému slovu.</span></p>
          <p class="chunk" data-nb-ref-number="52" data-nb-words="17" data-nb-chars="86"><span class="idea" data-nb-ref-number="52" id="idea52" data-nb-words="17" data-nb-chars="86">„Musel bych se&nbsp;zeptat Moniky, tati. Co&nbsp;si&nbsp;o&nbsp;tom myslí. Vždyť víš, že&nbsp;máme doma kočku.“</span></p>
          <p class="chunk" data-nb-ref-number="53" data-nb-words="14" data-nb-chars="76"><span class="idea" data-nb-ref-number="53" id="idea53" data-nb-words="14" data-nb-chars="76">„Tvá žena ti&nbsp;stejně uteče s&nbsp;nějakým kocourem&nbsp;– dřív než já&nbsp;natáhnu bačkory…“</span></p>
          <p class="chunk" data-nb-ref-number="54" data-nb-words="151" data-nb-chars="874"><span class="idea" data-nb-ref-number="54" id="idea54" data-nb-words="151" data-nb-chars="874">Neslíbil jsem mu&nbsp;to, říkal si&nbsp;pak mnohokrát Kamil. Nic jsem mu&nbsp;nenalhával. A&nbsp;mnohem dřív než Kamilovi odešla žena, jeho otci ulétla Tara. Vzpomínáš? Vzpomínáš na&nbsp;ten květnový večer s&nbsp;vůní lip a&nbsp;ještě vzdálenější vůní jasmínu, kterou otec tak nesnášel, protože prý je&nbsp;to&nbsp;vůně hřbitova? O&nbsp;hřbitovu ten večer totiž mluvil, jako by&nbsp;byl obdařen předtuchou; ale možná to&nbsp;bylo jen předpovězené proroctví a&nbsp;možná jen obyčejná náhoda. Tehdy Kamil ještě věřil na&nbsp;náhody. Ale byla to&nbsp;opravdu náhoda, že&nbsp;ten večer otec špatně zajistil dvířka voliéry? Každopádně když zvýšil na&nbsp;Kamila hlas&nbsp;– vyčítal mu&nbsp;jeho tehdejší pití, sám už&nbsp;dost opilý&nbsp;–, Tara vlétla do&nbsp;pokoje a&nbsp;šla přímo po&nbsp;Kamilovi jako anděl pomsty. Polekaný Kamil se&nbsp;proti ptákovi ohnal a&nbsp;vyběhl z&nbsp;pokoje, rozlícený pták ovšem za&nbsp;ním (jako ty&nbsp;syčící husy v&nbsp;dětství). V&nbsp;předsíni byly otevřené dveře na&nbsp;dvůr, pták vylétl do&nbsp;noci.</span></p>
          <p class="chunk" data-nb-ref-number="55" data-nb-words="11" data-nb-chars="58"><span class="idea" data-nb-ref-number="55" id="idea55" data-nb-words="11" data-nb-chars="58">„Taro, Taro, miláčku, vrať se, <em>prosím tě</em>, prosím tě&nbsp;moc&nbsp;–“</span></p>
          <p class="chunk" data-nb-ref-number="56" data-nb-words="111" data-nb-chars="687"><span class="idea" data-nb-ref-number="56" id="idea56" data-nb-words="111" data-nb-chars="687">Vzpomínáš na&nbsp;otcův téměř plačtivý hlas, když jste napřed obcházeli vlastní zahradu, pak ty&nbsp;okolní, nakonec i&nbsp;bludiště blízké panelákové zástavby? Nikdy jsi v&nbsp;otcově hlase neslyšel tolik smutku a&nbsp;vroucnosti; tolik lásky. Do&nbsp;tří do&nbsp;rána obcházeli okolí, Kamil dokonce zatelefonoval do&nbsp;dvou místních rozhlasových stanic, zda by&nbsp;noční moderátoři nemohli vyhlásit tuto ztrátu (vzhledem k&nbsp;tomu, že&nbsp;to&nbsp;byl <em>velký pták</em>, udělali to&nbsp;kvůli oživení noční linky docela ochotně). Ale Tara zmizela v&nbsp;tmách. Za&nbsp;svítání Kamil usnul. Když se&nbsp;probudil, zjistil, že&nbsp;se&nbsp;ztratil i&nbsp;otec; že&nbsp;i&nbsp;on odlétl na&nbsp;křídlech noci. Našel ho&nbsp;v&nbsp;zahradě pod mohutným starým ořechem, dolámaného a&nbsp;v&nbsp;bezvědomí. Už&nbsp;se&nbsp;neprobral.</span></p>
          <p class="chunk" data-nb-ref-number="57" data-nb-words="10" data-nb-chars="66"><span class="idea" data-nb-ref-number="57" id="idea57" data-nb-words="10" data-nb-chars="66">Přilétla nakonec Tara na&nbsp;ten ořech? dumal Kamil později mnohokrát.</span></p>
          <p class="chunk" data-nb-ref-number="58" data-nb-words="8" data-nb-chars="43"><span class="idea" data-nb-ref-number="58" id="idea58" data-nb-words="8" data-nb-chars="43">Byla to&nbsp;opravdu ona&nbsp;– nebo jiný okřídlenec?</span></p>
          <p class="chunk" data-nb-ref-number="59" data-nb-words="8" data-nb-chars="47"><span class="idea" data-nb-ref-number="59" id="idea59" data-nb-words="8" data-nb-chars="47">Nebo to&nbsp;byla jen otcova iluze, halucinace, sen?</span></p>
          <p class="chunk" data-nb-ref-number="60" data-nb-words="13" data-nb-chars="66"><span class="idea" data-nb-ref-number="60" id="idea60" data-nb-words="13" data-nb-chars="66">A&nbsp;proč mě&nbsp;neprobudil, abych mu&nbsp;pomohl? Proč lezl na&nbsp;ten ořech sám?</span></p>
          <p class="chunk" data-nb-ref-number="61" data-nb-words="159" data-nb-chars="917"><span class="idea" data-nb-ref-number="61" id="idea61" data-nb-words="159" data-nb-chars="917">Ale na&nbsp;žádnou z&nbsp;těch otázek už&nbsp;mu&nbsp;otec nedal odpověď. Možná je&nbsp;to&nbsp;tak lepší. Zemřel o&nbsp;čtyři dny později, aniž stačil syna zavázat poslední přísahou, aby se&nbsp;postaral o&nbsp;Taru. Díkybohu! Protože Tara se&nbsp;vrátila. Když Kamil seděl na&nbsp;zápraží domu a&nbsp;čekal na&nbsp;telefonát z&nbsp;nemocnice, velký pták přeletěl nad jeho hlavou, jako sova přeletí v&nbsp;šeru, strašlivě zavřeštěl a&nbsp;sám si&nbsp;to&nbsp;zamířil do&nbsp;voliéry. Tu&nbsp;už&nbsp;Tara neopustila, dokud si&nbsp;pro ni&nbsp;pouhé dva dny po&nbsp;otcově pohřbu nepřijel nový majitel, vlastně majitelka, kterou Kamil našel právě za&nbsp;pomoci radioburzy jedné z&nbsp;těch dvou rozhlasových stanic. <em>Velkej pták hledá nový hnízdečko</em>. Kamil si&nbsp;tehdy nechal od&nbsp;šťastné chovatelky vnutit její adresu: co&nbsp;kdybyste se&nbsp;třeba chtěl na&nbsp;toho ptáka někdy přeptat? Samozřejmě to&nbsp;nikdy neudělal. Už&nbsp;je&nbsp;to&nbsp;aspoň sedm let, ne? Možná bych měl tu&nbsp;vizitku zkusit někde najít a&nbsp;přeptat se, ušklíbne se&nbsp;Kamil&nbsp;– když teď taky píšu ptačí vzkaz synovi.</span></p>
        </section>
        <section>
          <p class="chunk" data-nb-ref-number="62" data-nb-words="181" data-nb-chars="1071"><span class="idea" data-nb-ref-number="62" id="idea62" data-nb-words="181" data-nb-chars="1071">Kamilův syn je&nbsp;vojenský IT&nbsp;specialista. Sice v&nbsp;české armádě, ale teď fyzicky v&nbsp;centrále NATO, zcela jistě ne&nbsp;v&nbsp;Bruselu. Všechno, co&nbsp;dělá, je&nbsp;přísně tajné; Kamil pochopil jen to, že&nbsp;syn se&nbsp;podílí na&nbsp;vývoji evropské verze amerických <em>dronů</em>, dálkově řízených bezpilotních letounů, aby i&nbsp;Evropané mohli bez rizika zabíjet z&nbsp;nebe své nepřátele skutečné i&nbsp;domnělé. Kdysi se&nbsp;kvůli tomu se&nbsp;synem pohádali; to&nbsp;ale není ten důvod, proč se&nbsp;odcizili. Syn pokládá Kamila za&nbsp;zkrachovance, mnohem blíž má&nbsp;k&nbsp;matce; s&nbsp;tou se&nbsp;telefonicky hádá každý týden. Monika pak volává Kamilovi, jak se&nbsp;syn má; tak jako syn udržel jejich manželství pohromadě v&nbsp;dětství, teď&nbsp;– opět bezděčně&nbsp;– udržuje poslední most mezi Kamilem a&nbsp;jeho bývalou ženou. Vzdušnou čáru? Ale dron, dravý pták z&nbsp;titanu a&nbsp;uhlíkových vláken, který se&nbsp;vymkl kontrole, už&nbsp;na&nbsp;tento most zaměřil své radary a&nbsp;samonaváděcí střely. Proto Kamil píše synovi tento dopis. I&nbsp;když nepochybuje, že&nbsp;syn by&nbsp;si&nbsp;jej dokázal přečíst v&nbsp;Kamilově notebooku i&nbsp;před dokončením, <em>přímo teď</em>, když jej Kamil píše. Vyslal by&nbsp;pak nějakého záchranného drona?</span></p>
        </section>
        <section>
          <p class="chunk" data-nb-ref-number="63" data-nb-words="25" data-nb-chars="142"><span class="idea" data-nb-ref-number="63" id="idea63" data-nb-words="25" data-nb-chars="142">Kamil by&nbsp;nejradši pokračoval v&nbsp;dopise, nejradši by&nbsp;mířil k&nbsp;poslední tečce… ale ten umírající dravec do&nbsp;něj přece jen zaťal pařáty. A&nbsp;nejen on.</span></p>
          <p class="chunk" data-nb-ref-number="64" data-nb-words="3" data-nb-chars="18"><span class="idea" data-nb-ref-number="64" id="idea64" data-nb-words="3" data-nb-chars="18">Vzpomene si&nbsp;totiž.</span></p>
          <p class="chunk" data-nb-ref-number="65" data-nb-words="6" data-nb-chars="26"><span class="idea" data-nb-ref-number="65" id="idea65" data-nb-words="6" data-nb-chars="26"><em>Že by&nbsp;to&nbsp;opravdu byla ona?</em></span></p>
          <p class="chunk" data-nb-ref-number="66" data-nb-words="48" data-nb-chars="248"><span class="idea" data-nb-ref-number="66" id="idea66" data-nb-words="48" data-nb-chars="248">Ona bydlí v&nbsp;nájemním domě, který sice přiléhá k&nbsp;jejich domu, je&nbsp;ovšem o&nbsp;nějaké půlstoletí starší. Proto v&nbsp;něm není výtah a&nbsp;Kamil musí až&nbsp;do&nbsp;pátého patra pěšky. Srdce mu&nbsp;tluče jako zuřivý pták v&nbsp;žebroví klece&nbsp;– a&nbsp;když je&nbsp;mu&nbsp;otevřeno, nezlepší se&nbsp;to.</span></p>
          <p class="chunk" data-nb-ref-number="67" data-nb-words="93" data-nb-chars="573"><span class="idea" data-nb-ref-number="67" id="idea67" data-nb-words="93" data-nb-chars="573">Kamil ve&nbsp;svých dvaapadesáti samozřejmě ví, jak rychle se&nbsp;dokážou ženy změnit. Co&nbsp;změnit: <em>proměnit</em>! Ale toto nebyla jen jiná žena; toto byl jiný tvor. Tvor samý otvor, vzpomněl si&nbsp;na&nbsp;jednu ze&nbsp;svých nejlepších slovních hříček. Odbarvené vlasy si&nbsp;zapletla do&nbsp;jednoduchého uzlu, čímž jednak zakryla svůj silný zátylek, jednak dala vyniknout lícním kostem, po&nbsp;nichž Kamilův pohled jaksi nevyhnutelně sklouzl ke&nbsp;rtům. Kamil by&nbsp;se&nbsp;vsadil, že&nbsp;ty&nbsp;rty jsou úplně zčerstva obtaženy rtěnkou tak tmavě rudou, až&nbsp;vypadala skoro jako hnědá. Pak se&nbsp;ty&nbsp;rty (ten otvor!) rozchlípily a&nbsp;řekly:</span></p>
          <p class="chunk" data-nb-ref-number="68" data-nb-words="4" data-nb-chars="29"><span class="idea" data-nb-ref-number="68" id="idea68" data-nb-words="4" data-nb-chars="29">„Zabijete prosím toho ptáka?“</span></p>
          <p class="chunk" data-nb-ref-number="69" data-nb-words="74" data-nb-chars="444"><span class="idea" data-nb-ref-number="69" id="idea69" data-nb-words="74" data-nb-chars="444">Ale Kamilovy oči kloužou dál. Napřed k&nbsp;jaksi nepatřičnému zlatému křížku na&nbsp;silném hrdle, pak k&nbsp;bradavkám s&nbsp;širokými dvorci, jež prosvítají pod příliš tenkým bílým tričkem. A&nbsp;dál sestupuje Kamilův zrak, aby si&nbsp;potvrdil, co&nbsp;ve&nbsp;dveřích zaznamenal jen periferně. Opravdu! Ta&nbsp;ženská má&nbsp;na&nbsp;sobě tepláky, modré tenké tepláky do&nbsp;půlky lýtek, žádný trendy model do&nbsp;fitka, ale poctivé tepláky na&nbsp;sport a&nbsp;na práci, na&nbsp;činnosti, kdy se&nbsp;tělo opravdu zpotí.</span></p>
          <p class="chunk" data-nb-ref-number="70" data-nb-words="71" data-nb-chars="419"><span class="idea" data-nb-ref-number="70" id="idea70" data-nb-words="71" data-nb-chars="419">Ale Kamil cítí hlavně vlastní pot. Stéká mu&nbsp;mezi lopatkami, mezi pahýly křídel. Ví, že&nbsp;to&nbsp;není jen těmi pěti patry schodů. Už&nbsp;od&nbsp;pozdního dětství, kdy šmíroval spolužačky v&nbsp;tělocviku, má&nbsp;Kamil slabost pro ženy v&nbsp;teplácích. Mezi literární scény, jež mu&nbsp;utkvěly v&nbsp;paměti, rozhodně patří i&nbsp;ta z&nbsp;Páralovy novelky, kde si&nbsp;mladé dívky oblékají (a svlékají) před sexuální rychlovkou tepláky na&nbsp;nahá těla. Neudělala to&nbsp;i&nbsp;tahle?</span></p>
          <p class="chunk" data-nb-ref-number="71" data-nb-words="7" data-nb-chars="47"><span class="idea" data-nb-ref-number="71" id="idea71" data-nb-words="7" data-nb-chars="47">„Uklízím,“ vysvětlí mu&nbsp;to. „Tak se&nbsp;nezouvejte.“</span></p>
          <p class="chunk" data-nb-ref-number="72" data-nb-words="100" data-nb-chars="594"><span class="idea" data-nb-ref-number="72" id="idea72" data-nb-words="100" data-nb-chars="594">A&nbsp;už bez řečí jde před Kamilem bytem. Zdá se&nbsp;neobydlený: v&nbsp;pokoji, jímž procházejí na&nbsp;balkón, není až&nbsp;na&nbsp;dvě židle žádný nábytek, z&nbsp;meruňkových stěn vystupují tmavší obdélníky po&nbsp;sundaných obrazech, v&nbsp;rohu se&nbsp;vrší několik papírových krabic a&nbsp;velkých igelitových pytlů. Proto Kamil ten byt hned nepoznal; pozná jej vlastně, až&nbsp;když <em>definitivně</em> pozná onu ženu. A&nbsp;ani tu&nbsp;ne&nbsp;snad podle tváře, ne&nbsp;podle očí a&nbsp;úsměvu, ale především díky tomu zadku v&nbsp;rajcovních modrých teplácích. Jen ten zadek se&nbsp;za&nbsp;těch patnáct let (tenkrát ovšem nosila tanga, teď se&nbsp;rýsují <em>klasické</em> kalhotky) skoro vůbec nezměnil.</span></p>
          <p class="chunk" data-nb-ref-number="73" data-nb-words="230" data-nb-chars="1385"><span class="idea" data-nb-ref-number="73" id="idea73" data-nb-words="230" data-nb-chars="1385"><em>Soukromá vichřice</em>, tak se&nbsp;jmenuje ta&nbsp;Páralova knížka. Četl jsem ji&nbsp;kdysi třikrát. A&nbsp;víckrát jsem možná ani neviděl tvář téhle ženské; šmíroval jsem ji&nbsp;tenkrát z&nbsp;okna kuchyně vždy zezadu, když chodívala přes parkoviště ke&nbsp;svému temně modrému mercedesu. Nízká rozložitá ženská v&nbsp;drahých kostýmcích, přeštípnutých v&nbsp;pase; ten překvapivě útlý pas dával vyniknout právě tomu zadku a&nbsp;oblým krouživým bokům tanečnice flamenca; k&nbsp;tomuto dojmu přispívaly její tehdy černé vlasy, vlnící se&nbsp;do&nbsp;poloviny zad, a&nbsp;vždy vysoké podpatky, jež jí&nbsp;skvostně napínaly lýtka. Ačkoli vypadala jako luxusní kurva, byla prý právničkou&nbsp;– stejně jako její manžel, který jezdil v&nbsp;bílém BMW. Jednou se&nbsp;na&nbsp;ni&nbsp;díval Kamil zepředu, jak šla od&nbsp;auta k&nbsp;domu. Zastavila se, jako by&nbsp;v&nbsp;tom autě něco zapomněla. Nečekaně zvedla oči ke&nbsp;Kamilovu oknu. Bydlel tehdy ve&nbsp;stejném domě jako dnes, ovšem v&nbsp;jiném bytě, ve&nbsp;zvýšeném přízemí. Dívala se&nbsp;přímo na&nbsp;Kamila, jak odhrnuje záclonu. A&nbsp;když záclonu polekaně pustil, dívala se&nbsp;na&nbsp;něj dál, třebaže až&nbsp;dosud si&nbsp;myslel, že&nbsp;už&nbsp;je&nbsp;v&nbsp;bezpečí. Nebyl. O&nbsp;pár dnů později ji&nbsp;potkal v&nbsp;hypermarketu přes ulici; nad mrazicím boxem se&nbsp;zeleninou mu&nbsp;pohlédla zblízka do&nbsp;tváře s&nbsp;výrazem tak chladně pohrdavým, že&nbsp;si&nbsp;opravdu připadal jako ubožák, co&nbsp;si&nbsp;ho&nbsp;honí za&nbsp;záclonou. O&nbsp;čemž vlastně i&nbsp;promluvila. Ta&nbsp;ženská, jejíž pečlivě nalíčená tvář vypadala takhle zblízka jako benátská karnevalová maska.</span></p>
          <p class="chunk" data-nb-ref-number="74" data-nb-words="10" data-nb-chars="63"><span class="idea" data-nb-ref-number="74" id="idea74" data-nb-words="10" data-nb-chars="63">„Uvítala bych, kdybyste mě&nbsp;přestal očumovat každý ráno z&nbsp;okna.“</span></p>
          <p class="chunk" data-nb-ref-number="75" data-nb-words="38" data-nb-chars="242"><span class="idea" data-nb-ref-number="75" id="idea75" data-nb-words="38" data-nb-chars="242">Řekla to&nbsp;tehdy hlasem mrazivým jako vzduch, jenž stoupal od&nbsp;zelených sáčků mraženého hrášku a&nbsp;fazolových lusků. Ten dvojí chlad ochromil dokonce i&nbsp;Kamila, který měl krizové vyjednávání přímo v&nbsp;popisu práce. „Každé ráno ne,“ řekl jako pitomec.</span></p>
          <p class="chunk" data-nb-ref-number="76" data-nb-words="12" data-nb-chars="71"><span class="idea" data-nb-ref-number="76" id="idea76" data-nb-words="12" data-nb-chars="71">„A&nbsp;ještě víc bych uvítala, kdyby váš syn přestal obtěžovat moji dceru.“</span></p>
          <p class="chunk" data-nb-ref-number="77" data-nb-words="1" data-nb-chars="9"><span class="idea" data-nb-ref-number="77" id="idea77" data-nb-words="1" data-nb-chars="9">„<em>Prosím?</em>“</span></p>
          <p class="chunk" data-nb-ref-number="78" data-nb-words="10" data-nb-chars="57"><span class="idea" data-nb-ref-number="78" id="idea78" data-nb-words="10" data-nb-chars="57">„A&nbsp;nejen uvítala. Dokonce bych si&nbsp;to&nbsp;dokázala i&nbsp;<em>vynutit</em>.“</span></p>
          <p class="chunk" data-nb-ref-number="79" data-nb-words="58" data-nb-chars="338"><span class="idea" data-nb-ref-number="79" id="idea79" data-nb-words="58" data-nb-chars="338">S&nbsp;těmito slovy ho&nbsp;opustila. Díky svému špatnému svědomí se&nbsp;nezmohl na&nbsp;jediné slovo obrany, byť jindy by&nbsp;se&nbsp;šel kvůli synkovi i&nbsp;rvát. Pomstil se&nbsp;té&nbsp;ženské za&nbsp;ponížení aspoň tím, že&nbsp;výrazně pozměnil své sexuální představy. Nevyřadil ji&nbsp;ze&nbsp;svého imaginárního harému&nbsp;– ale musela hodně prosit, aby jí&nbsp;občas aspoň naplácal na&nbsp;ten tlustý zadek.</span></p>
        </section>
        <section>
          <p class="chunk" data-nb-ref-number="80" data-nb-words="91" data-nb-chars="557"><span class="idea" data-nb-ref-number="80" id="idea80" data-nb-words="91" data-nb-chars="557">Jenže teď se&nbsp;Kamil vrací do&nbsp;jiného snu. Do&nbsp;snu, z&nbsp;něhož se&nbsp;– jak bláhově doufal&nbsp;– už&nbsp;dávno probudil. Je&nbsp;to&nbsp;sen jako v&nbsp;některé z&nbsp;jeho oblíbených počítačových her: vybydlený byt, vybydlená ženská, děsivé <em>zombie</em> blízko ve&nbsp;stínech místnosti. Radši se&nbsp;zastaví uprostřed pokoje, na&nbsp;parketách pokladených starými novinami, jež zřejmě mají usnadnit úklid po&nbsp;chystaném malování. Tohle nepřemaluje žádnou štětkou, pomyslí si&nbsp;Kamil, když se&nbsp;k&nbsp;němu pod holou žárovkou otočí. Její tvář je&nbsp;najednou stejně holá. Ale posvítí si&nbsp;okamžitě do&nbsp;temných koutů v&nbsp;Kamilově paměti.</span></p>
          <p class="chunk" data-nb-ref-number="81" data-nb-words="19" data-nb-chars="108"><span class="idea" data-nb-ref-number="81" id="idea81" data-nb-words="19" data-nb-chars="108">„Tak jsi mě&nbsp;konečně poznal?“ řekne s&nbsp;rukama v&nbsp;pase a&nbsp;břichem zataženým, jako by&nbsp;chtěla pokračovat v&nbsp;cvičení.</span></p>
          <p class="chunk" data-nb-ref-number="82" data-nb-words="15" data-nb-chars="96"><span class="idea" data-nb-ref-number="82" id="idea82" data-nb-words="15" data-nb-chars="96">Kamil jen pokrčí rameny a&nbsp;současně přikývne. To&nbsp;nejednoznačné gesto jako by&nbsp;ji&nbsp;dokonce pobavilo.</span></p>
          <p class="chunk" data-nb-ref-number="83" data-nb-words="7" data-nb-chars="35"><span class="idea" data-nb-ref-number="83" id="idea83" data-nb-words="7" data-nb-chars="35">„Já tebe hned. I&nbsp;když jsi přibral.“</span></p>
          <p class="chunk" data-nb-ref-number="84" data-nb-words="4" data-nb-chars="18"><span class="idea" data-nb-ref-number="84" id="idea84" data-nb-words="4" data-nb-chars="18">„A&nbsp;nejen na&nbsp;váze.“</span></p>
          <p class="chunk" data-nb-ref-number="85" data-nb-words="16" data-nb-chars="101"><span class="idea" data-nb-ref-number="85" id="idea85" data-nb-words="16" data-nb-chars="101">„Taky jsem přibrala, zhubla, přibrala, zhubla. A&nbsp;nejen na&nbsp;váze. Celý můj životopis za&nbsp;poslední roky.“</span></p>
          <p class="chunk" data-nb-ref-number="86" data-nb-words="27" data-nb-chars="178"><span class="idea" data-nb-ref-number="86" id="idea86" data-nb-words="27" data-nb-chars="178">Kamil si&nbsp;vzpomene, jak jeho manželka nesnášela řeči o&nbsp;tloustnutí a&nbsp;hubnutí. Pitomá chvíle ke&nbsp;vzpomínkám na&nbsp;manželku. „Na váze přece nezáleží,“ řekne. Jako říkávala jeho manželka.</span></p>
          <p class="chunk" data-nb-ref-number="87" data-nb-words="1" data-nb-chars="8"><span class="idea" data-nb-ref-number="87" id="idea87" data-nb-words="1" data-nb-chars="8">„Odkdy?“</span></p>
          <p class="chunk" data-nb-ref-number="88" data-nb-words="3" data-nb-chars="18"><span class="idea" data-nb-ref-number="88" id="idea88" data-nb-words="3" data-nb-chars="18">„Při volném pádu.“</span></p>
          <p class="chunk" data-nb-ref-number="89" data-nb-words="27" data-nb-chars="152"><span class="idea" data-nb-ref-number="89" id="idea89" data-nb-words="27" data-nb-chars="152">Rád by&nbsp;jí&nbsp;to&nbsp;<em>významně</em> dovysvětlil, dokonce se&nbsp;rozpomene na&nbsp;ten jednoduchý vzoreček z&nbsp;fyziky&nbsp;– ale ona je&nbsp;chytrá a&nbsp;řekne: „Vlastně jsme si&nbsp;netykali, že?“</span></p>
          <p class="chunk" data-nb-ref-number="90" data-nb-words="1" data-nb-chars="5"><span class="idea" data-nb-ref-number="90" id="idea90" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="91" data-nb-words="6" data-nb-chars="41"><span class="idea" data-nb-ref-number="91" id="idea91" data-nb-words="6" data-nb-chars="41">„Vlastně jsme spolu nikdy nemluvili. Že?“</span></p>
          <p class="chunk" data-nb-ref-number="92" data-nb-words="2" data-nb-chars="13"><span class="idea" data-nb-ref-number="92" id="idea92" data-nb-words="2" data-nb-chars="13">„Jen jednou.“</span></p>
          <p class="chunk" data-nb-ref-number="93" data-nb-words="3" data-nb-chars="20"><span class="idea" data-nb-ref-number="93" id="idea93" data-nb-words="3" data-nb-chars="20">„To nebyl rozhovor.“</span></p>
          <p class="chunk" data-nb-ref-number="94" data-nb-words="1" data-nb-chars="5"><span class="idea" data-nb-ref-number="94" id="idea94" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="95" data-nb-words="47" data-nb-chars="263"><span class="idea" data-nb-ref-number="95" id="idea95" data-nb-words="47" data-nb-chars="263">Teď bez podpatků je&nbsp;už&nbsp;malá, spíš tělnatá než udělaná, a&nbsp;posměšný výraz v&nbsp;jejích očích je&nbsp;rozhodně nepatřičný&nbsp;– vzhledem k&nbsp;tomu, nač oba vzpomínají. Kdyby plakala, snad by&nbsp;se&nbsp;Kamil i&nbsp;slitoval… takhle jen chladně řekne: „To se&nbsp;divím, že&nbsp;jste se&nbsp;sem ještě vrátila.“</span></p>
          <p class="chunk" data-nb-ref-number="96" data-nb-words="11" data-nb-chars="75"><span class="idea" data-nb-ref-number="96" id="idea96" data-nb-words="11" data-nb-chars="75">„Musím tu&nbsp;trochu uklidit po&nbsp;předchozích nájemnících, než to&nbsp;zase pronajmu.“</span></p>
          <p class="chunk" data-nb-ref-number="97" data-nb-words="8" data-nb-chars="42"><span class="idea" data-nb-ref-number="97" id="idea97" data-nb-words="8" data-nb-chars="42">„Že jste si&nbsp;na&nbsp;to&nbsp;nenajala nějakou firmu…“</span></p>
          <p class="chunk" data-nb-ref-number="98" data-nb-words="1" data-nb-chars="12"><span class="idea" data-nb-ref-number="98" id="idea98" data-nb-words="1" data-nb-chars="12">„Bejvávalo.“</span></p>
          <p class="chunk" data-nb-ref-number="99" data-nb-words="5" data-nb-chars="23"><span class="idea" data-nb-ref-number="99" id="idea99" data-nb-words="5" data-nb-chars="23">„Že by&nbsp;taky volný pád?“</span></p>
          <p class="chunk" data-nb-ref-number="100" data-nb-words="25" data-nb-chars="148"><span class="idea" data-nb-ref-number="100" id="idea100" data-nb-words="25" data-nb-chars="148">Chvíli ho&nbsp;pozoruje. Chladně, věcně. Jako dron analyzující cíl? „A&nbsp;co kdybych si&nbsp;třeba najala vás? Nevypadáte, že&nbsp;toho máte zrovna moc na&nbsp;práci. Co?“</span></p>
          <p class="chunk" data-nb-ref-number="101" data-nb-words="24" data-nb-chars="116"><span class="idea" data-nb-ref-number="101" id="idea101" data-nb-words="24" data-nb-chars="116">Ale on&nbsp;na&nbsp;tyhle hry sere. „Toho ptáka vás zbavím zadarmo a&nbsp;pak hned vypadnu. Ze&nbsp;dveří, ne&nbsp;z&nbsp;okna. Kde máte ten mop?“</span></p>
          <p class="chunk" data-nb-ref-number="102" data-nb-words="5" data-nb-chars="31"><span class="idea" data-nb-ref-number="102" id="idea102" data-nb-words="5" data-nb-chars="31">„Opravdu musíš být tak hnusný?“</span></p>
          <p class="chunk" data-nb-ref-number="103" data-nb-words="8" data-nb-chars="43"><span class="idea" data-nb-ref-number="103" id="idea103" data-nb-words="8" data-nb-chars="43">„A&nbsp;ty tak přecitlivělá? Že&nbsp;by&nbsp;po&nbsp;dcerušce?“</span></p>
        </section>
        <section>
          <p class="chunk" data-nb-ref-number="104" data-nb-words="116" data-nb-chars="714"><span class="idea" data-nb-ref-number="104" id="idea104" data-nb-words="116" data-nb-chars="714">Dceruška se&nbsp;jmenovala Amélie, nejspíš následkem toho filmu&nbsp;– i&nbsp;když se&nbsp;vybarvila spíš do&nbsp;zlatova. Tedy spíš víla Amálka, s&nbsp;tím hnízdem zlatých vlasů, v&nbsp;němž pípalo a&nbsp;kníkalo (a občas i&nbsp;zpívalo) tolik tajemného ptactva! Každopádně pro film jako by&nbsp;byla stvořena, přinejmenším pro reklamní pauzy: vypadala totiž jako ty&nbsp;roztomilé zlatovlásky, co&nbsp;si&nbsp;zapatlají celou pusinku (reklama na&nbsp;čokoládu), nebo i&nbsp;růžové šatičky (jde-li o&nbsp;reklamu na&nbsp;prací prostředky). Když ji&nbsp;Kamil viděl úplně naposled, byla zapatlaná něčím, co&nbsp;už&nbsp;nevypere ani ariel extra strong. Jmenovala se&nbsp;Amélie, nebylo jí&nbsp;víc než osm, ale tak na&nbsp;ni&nbsp;nikdo nevolal, ani rodiče, ani ostatní děti na&nbsp;dvoře, který tehdy ještě nebyl stíněn vzrostlými stromy.</span></p>
          <p class="chunk" data-nb-ref-number="105" data-nb-words="28" data-nb-chars="164"><span class="idea" data-nb-ref-number="105" id="idea105" data-nb-words="28" data-nb-chars="164">„Protože ona pořád jen lže,“ objasnil to&nbsp;Kamilovi jednou syn, jen nepatrně starší než ono děvče. „Proto si&nbsp;s&nbsp;ní nikdo nechce hrát. Pořád si&nbsp;vymýšlí nějaký blbosti.“</span></p>
          <p class="chunk" data-nb-ref-number="106" data-nb-words="7" data-nb-chars="42"><span class="idea" data-nb-ref-number="106" id="idea106" data-nb-words="7" data-nb-chars="42">„Co třeba?“ ptala se&nbsp;Kamilova žena Monika.</span></p>
          <p class="chunk" data-nb-ref-number="107" data-nb-words="15" data-nb-chars="74"><span class="idea" data-nb-ref-number="107" id="idea107" data-nb-words="15" data-nb-chars="74">„Když já&nbsp;nevím. Třeba že&nbsp;se&nbsp;zná se&nbsp;Supermanem. Nebo že&nbsp;umí lítat jako on.“</span></p>
          <p class="chunk" data-nb-ref-number="108" data-nb-words="4" data-nb-chars="22"><span class="idea" data-nb-ref-number="108" id="idea108" data-nb-words="4" data-nb-chars="22">„To bych taky chtěla.“</span></p>
          <p class="chunk" data-nb-ref-number="109" data-nb-words="12" data-nb-chars="82"><span class="idea" data-nb-ref-number="109" id="idea109" data-nb-words="12" data-nb-chars="82">„Randit se&nbsp;Supermanem?“ ptal se&nbsp;tehdy Kamil, neúnavný vtipálek na&nbsp;vlastním pohřbu.</span></p>
          <p class="chunk" data-nb-ref-number="110" data-nb-words="1" data-nb-chars="9"><span class="idea" data-nb-ref-number="110" id="idea110" data-nb-words="1" data-nb-chars="9">„<em>Uletět.</em>“</span></p>
          <p class="chunk" data-nb-ref-number="111" data-nb-words="29" data-nb-chars="147"><span class="idea" data-nb-ref-number="111" id="idea111" data-nb-words="29" data-nb-chars="147">„Ale když ona <em>fakt</em> vykládá, že&nbsp;každý večer <em>fakt</em> lítá. Že&nbsp;když se&nbsp;její máma a&nbsp;táta hádají, ona radši letí pryč. A&nbsp;hrozně zuří, když jí&nbsp;to&nbsp;nevěříme.“</span></p>
          <p class="chunk" data-nb-ref-number="112" data-nb-words="20" data-nb-chars="116"><span class="idea" data-nb-ref-number="112" id="idea112" data-nb-words="20" data-nb-chars="116">Ale Kamil musí využít svou šanci. „Víš, je&nbsp;velký a&nbsp;zásadní rozdíl mezi lhaním,“ řekne vážně, „a mezi vymýšlením si.“</span></p>
          <p class="chunk" data-nb-ref-number="113" data-nb-words="4" data-nb-chars="28"><span class="idea" data-nb-ref-number="113" id="idea113" data-nb-words="4" data-nb-chars="28">„Ach bože,“ vzdychla Monika.</span></p>
          <p class="chunk" data-nb-ref-number="114" data-nb-words="22" data-nb-chars="132"><span class="idea" data-nb-ref-number="114" id="idea114" data-nb-words="22" data-nb-chars="132">„Například spisovatelé si&nbsp;vymýšlejí příběhy, které se&nbsp;většinou nikdy nestaly&nbsp;– a&nbsp;přitom o&nbsp;nich nemůžeme říct, že&nbsp;to&nbsp;jsou lháři. Že?“</span></p>
          <p class="chunk" data-nb-ref-number="115" data-nb-words="17" data-nb-chars="103"><span class="idea" data-nb-ref-number="115" id="idea115" data-nb-words="17" data-nb-chars="103">„Pokud to&nbsp;ovšem současně nejsou i&nbsp;lháři,“ řekla Monika. „Lháři, kteří už&nbsp;občas ani nepoznají, že&nbsp;lžou.“</span></p>
          <p class="chunk" data-nb-ref-number="116" data-nb-words="3" data-nb-chars="19"><span class="idea" data-nb-ref-number="116" id="idea116" data-nb-words="3" data-nb-chars="19">„Nemoc z&nbsp;povolání.“</span></p>
          <p class="chunk" data-nb-ref-number="117" data-nb-words="2" data-nb-chars="17"><span class="idea" data-nb-ref-number="117" id="idea117" data-nb-words="2" data-nb-chars="17">„Smrtelná nemoc.“</span></p>
          <p class="chunk" data-nb-ref-number="118" data-nb-words="15" data-nb-chars="73"><span class="idea" data-nb-ref-number="118" id="idea118" data-nb-words="15" data-nb-chars="73">Jaká škoda, že&nbsp;toto není příběh o&nbsp;Kamilově ženě! I&nbsp;když vlastně&nbsp;– <em>kdo ví</em>?</span></p>
          <p class="chunk" data-nb-ref-number="119" data-nb-words="28" data-nb-chars="154"><span class="idea" data-nb-ref-number="119" id="idea119" data-nb-words="28" data-nb-chars="154">„Ale ty&nbsp;si&nbsp;prý s&nbsp;Amélií hraješ často,“ řekl Kamil synkovi. Proto s&nbsp;ním přece tuhle řeč u&nbsp;večeře začal. Kvůli tomu chladu z&nbsp;mrazáku plného lákavých dobrot.</span></p>
          <p class="chunk" data-nb-ref-number="120" data-nb-words="3" data-nb-chars="17"><span class="idea" data-nb-ref-number="120" id="idea120" data-nb-words="3" data-nb-chars="17">„To není pravda.“</span></p>
          <p class="chunk" data-nb-ref-number="121" data-nb-words="8" data-nb-chars="46"><span class="idea" data-nb-ref-number="121" id="idea121" data-nb-words="8" data-nb-chars="46">„Její maminka mi&nbsp;říkala, že&nbsp;si&nbsp;hrajete často.“</span></p>
          <p class="chunk" data-nb-ref-number="122" data-nb-words="8" data-nb-chars="45"><span class="idea" data-nb-ref-number="122" id="idea122" data-nb-words="8" data-nb-chars="45">„To není pravda, tati. To&nbsp;ona pořád dolejzá.“</span></p>
          <p class="chunk" data-nb-ref-number="123" data-nb-words="25" data-nb-chars="159"><span class="idea" data-nb-ref-number="123" id="idea123" data-nb-words="25" data-nb-chars="159">„Nebo tě&nbsp;zajímají ty&nbsp;její bláznivé příběhy? Nestyď se. Lidé, kteří vyprávějí zajímavé příběhy, často vypadají dost divně&nbsp;– a&nbsp;přesto jim lidé rádi naslouchají.“</span></p>
          <p class="chunk" data-nb-ref-number="124" data-nb-words="8" data-nb-chars="54"><span class="idea" data-nb-ref-number="124" id="idea124" data-nb-words="8" data-nb-chars="54">„Nech toho!“ řekla tehdy Kamilova žena nečekaně ostře.</span></p>
          <p class="chunk" data-nb-ref-number="125" data-nb-words="12" data-nb-chars="70"><span class="idea" data-nb-ref-number="125" id="idea125" data-nb-words="12" data-nb-chars="70">„I&nbsp;když je&nbsp;lidi třeba nemají vůbec rádi, přesto jim rádi naslouchají.“</span></p>
          <p class="chunk" data-nb-ref-number="126" data-nb-words="3" data-nb-chars="17"><span class="idea" data-nb-ref-number="126" id="idea126" data-nb-words="3" data-nb-chars="17">„Hned toho nech!“</span></p>
          <p class="chunk" data-nb-ref-number="127" data-nb-words="44" data-nb-chars="227"><span class="idea" data-nb-ref-number="127" id="idea127" data-nb-words="44" data-nb-chars="227">„Tak jo. Maminky mají vždycky pravdu&nbsp;– a&nbsp;ta naše má&nbsp;možná podobnou pravdu jako Améliina maminka. Možná bys i&nbsp;ty měl toho nechat&nbsp;– nebo aspoň ty&nbsp;hovory s&nbsp;Amélkou omezit. Její mamince se&nbsp;to&nbsp;nějak nelíbí, že&nbsp;si&nbsp;s&nbsp;ní pořád hraješ.“</span></p>
          <p class="chunk" data-nb-ref-number="128" data-nb-words="4" data-nb-chars="19"><span class="idea" data-nb-ref-number="128" id="idea128" data-nb-words="4" data-nb-chars="19">„Její maminka je&nbsp;–“</span></p>
          <p class="chunk" data-nb-ref-number="129" data-nb-words="67" data-nb-chars="390"><span class="idea" data-nb-ref-number="129" id="idea129" data-nb-words="67" data-nb-chars="390">„<em>Co?</em>“ řekla Monika tak rychle a&nbsp;zostra, jako by&nbsp;tu&nbsp;odpověď naopak vůbec nechtěla slyšet. Zásah se&nbsp;podařil, protože synek už&nbsp;zmlkl a&nbsp;popotáhl nosem. Ale ani to&nbsp;jeho matku příliš neobměkčilo, mužská dojetí ji&nbsp;popuzují už&nbsp;příliš mnoho let. „Ta holka je&nbsp;lhářka&nbsp;– a&nbsp;její máma taky. U&nbsp;advokátů je&nbsp;lhaní <em>opravdová</em> nemoc z&nbsp;povolání. A&nbsp;notorickým lhářům se&nbsp;má&nbsp;člověk radši širokým obloukem vyhýbat.“</span></p>
          <p class="chunk" data-nb-ref-number="130" data-nb-words="58" data-nb-chars="320"><span class="idea" data-nb-ref-number="130" id="idea130" data-nb-words="58" data-nb-chars="320">Ale i&nbsp;osmiletý synek pochopil, že&nbsp;řeč není jen o&nbsp;Améliině rajcovní mamince. Najednou se&nbsp;mu&nbsp;nějak podezřele zaleskly oči, byl citlivý po&nbsp;tátovi; nejspíš i&nbsp;to byl jeden z&nbsp;důvodů, proč se&nbsp;v&nbsp;dospělosti dal k&nbsp;armádě. Jeho citlivý táta si&nbsp;opět vzpomněl na&nbsp;ten chlad z&nbsp;mrazáku. Na&nbsp;ty&nbsp;ledové oči. Horká káva s&nbsp;ledovou zmrzlinou?</span></p>
          <p class="chunk" data-nb-ref-number="131" data-nb-words="14" data-nb-chars="87"><span class="idea" data-nb-ref-number="131" id="idea131" data-nb-words="14" data-nb-chars="87">„Tvoje maminka má&nbsp;pravdu,“ zopakoval radši. „Radši si&nbsp;s&nbsp;tou Amélií opravdu moc nehrej.“</span></p>
          <p class="chunk" data-nb-ref-number="132" data-nb-words="5" data-nb-chars="22"><span class="idea" data-nb-ref-number="132" id="idea132" data-nb-words="5" data-nb-chars="22">„Když mně je&nbsp;jí&nbsp;líto.“</span></p>
        </section>
        <section>
          <p class="chunk" data-nb-ref-number="133" data-nb-words="134" data-nb-chars="785"><span class="idea" data-nb-ref-number="133" id="idea133" data-nb-words="134" data-nb-chars="785"><em>Líto?</em> Pokračování dávného příběhu se&nbsp;naštěstí odbude rychle&nbsp;– a&nbsp;bez lítosti. Ještě na&nbsp;schodech Kamil váhal, zda nemá zatelefonovat na&nbsp;veterinární kliniku, ať&nbsp;si&nbsp;poštolku odvezou a&nbsp;sami vyřknou a&nbsp;vykonají ortel; teď ho&nbsp;ale hněv a&nbsp;strach ženou k&nbsp;ráznějšímu a&nbsp;případnějšímu řešení. Pták na&nbsp;balkóně vyhasíná&nbsp;– a&nbsp;když ho&nbsp;Kamil podebere plochou stěrkou mopu, skoro se&nbsp;nebrání, jen zatne drápy do&nbsp;houby na&nbsp;stěrce. Poslední vzpomínka na&nbsp;hebké kožíšky myší? Kamilovi je&nbsp;dravce líto&nbsp;– ale bylo by&nbsp;mu&nbsp;líto i&nbsp;milovaného mopu, kdyby jej měl shodit z&nbsp;balkónu i&nbsp;se zaťatým dravcem. <em>Řešení nečistot?</em> Protože dravec se&nbsp;drží mopu jako poslední šance k&nbsp;životu, Kamil musí zvednout mop nad zelenou propast dvora, mává ptákem na&nbsp;žerdi jako podivnou bojovou korouhví&nbsp;– ale pták se&nbsp;stále drží houby a&nbsp;života.</span></p>
          <p class="chunk" data-nb-ref-number="134" data-nb-words="9" data-nb-chars="49"><span class="idea" data-nb-ref-number="134" id="idea134" data-nb-words="9" data-nb-chars="49">„Zakruťte mu&nbsp;krkem,“ řekne ta&nbsp;kurva za&nbsp;jeho zády.</span></p>
          <p class="chunk" data-nb-ref-number="135" data-nb-words="105" data-nb-chars="601"><span class="idea" data-nb-ref-number="135" id="idea135" data-nb-words="105" data-nb-chars="601">A&nbsp;přesně to&nbsp;Kamil nakonec udělá. Napřed ptákovi, pak i&nbsp;jí. Té&nbsp;kurvě v&nbsp;teplácích. Kéž bych to&nbsp;opravdu dokázal! Aspoň s&nbsp;tím ptákem to&nbsp;ale zvládne, zuřivost vede jeho ruce, hodí mop s&nbsp;ptákem na&nbsp;podlahu balkónu a&nbsp;vrhne se&nbsp;na&nbsp;dravce holýma rukama… proč podrobněji popisovat něco tak odporného, a&nbsp;přece tak každodenního. Když s&nbsp;tím Kamil skončí, má&nbsp;ruce od&nbsp;krve nejen symbolicky. Nějaké skřeky: jeho, nebo moje? S&nbsp;dosud cukajícím se&nbsp;dravcem v&nbsp;ruce (neváží víc než malý polštářek, možná právě tam bych si&nbsp;měl nacpat jeho peří!) vkročí zpět do&nbsp;pokoje. Proti té&nbsp;ženské, jež vykřikne: snad úlekem, spíš odporem.</span></p>
          <p class="chunk" data-nb-ref-number="136" data-nb-words="3" data-nb-chars="22"><span class="idea" data-nb-ref-number="136" id="idea136" data-nb-words="3" data-nb-chars="22">„Proboha, vyhoďte to!“</span></p>
          <p class="chunk" data-nb-ref-number="137" data-nb-words="3" data-nb-chars="20"><span class="idea" data-nb-ref-number="137" id="idea137" data-nb-words="3" data-nb-chars="20">„Myslíte z&nbsp;balkónu?“</span></p>
          <p class="chunk" data-nb-ref-number="138" data-nb-words="1" data-nb-chars="8"><span class="idea" data-nb-ref-number="138" id="idea138" data-nb-words="1" data-nb-chars="8">„Třeba!“</span></p>
          <p class="chunk" data-nb-ref-number="139" data-nb-words="95" data-nb-chars="545"><span class="idea" data-nb-ref-number="139" id="idea139" data-nb-words="95" data-nb-chars="545">„Ne, z&nbsp;balkónu ne,“ řekne Kamil. Něco v&nbsp;tom pokoji páchne, není to&nbsp;jen pach čerstvé krve, dravcovy nebo Kamilovy, a&nbsp;nejspíš to&nbsp;není ani <em>pach</em> oné ženy. Teprve když ona ustoupí&nbsp;– s&nbsp;rukama štítivě před sebou&nbsp;– pozpátku až&nbsp;ke&nbsp;dveřím do&nbsp;předsíně, Kamil uvidí v&nbsp;rohu místnosti žlutý plastový kbelík plný květin: gerbery, astromélie, něco jako jiřiny, něco jako chryzantémy, skoro jako pozůstatek nějakého pohřbu. Nejspíš to&nbsp;tak i&nbsp;bude, napadne ho. Ty&nbsp;květiny tam jsou už&nbsp;dlouho&nbsp;– a&nbsp;dlouho jim nikdo nevyměnil vodu. A&nbsp;přece tu&nbsp;páchne ještě něco jiného.</span></p>
          <p class="chunk" data-nb-ref-number="140" data-nb-words="78" data-nb-chars="439"><span class="idea" data-nb-ref-number="140" id="idea140" data-nb-words="78" data-nb-chars="439">Ta&nbsp;ženská mu&nbsp;podává velký plastový pytel na&nbsp;odpadky, třebaže ptačí mrtvolka by&nbsp;se&nbsp;vešla i&nbsp;do pytlíku na&nbsp;chleba. Kamil se&nbsp;chvěje: ta&nbsp;vražda, byť z&nbsp;milosrdenství, ho&nbsp;rozrušila ještě víc. Nemám v&nbsp;tom vraždění pokračovat? Proč bych měl vlastně zabíjet jen sebe? Z&nbsp;kbelíku vytáhne hrst nahnilých květin a&nbsp;hodí je&nbsp;do&nbsp;pytle k&nbsp;ptákovi, za&nbsp;ptákem. Pak celý smuteční balíček hodí té&nbsp;ženské k&nbsp;nohám se&nbsp;slovy, že&nbsp;tohle už&nbsp;snad může někam <em>pohřbít</em> sama.</span></p>
          <p class="chunk" data-nb-ref-number="141" data-nb-words="7" data-nb-chars="47"><span class="idea" data-nb-ref-number="141" id="idea141" data-nb-words="7" data-nb-chars="47">„Nemůžete to&nbsp;vyhodit do&nbsp;popelnice, až&nbsp;půjdete?“</span></p>
          <p class="chunk" data-nb-ref-number="142" data-nb-words="32" data-nb-chars="200"><span class="idea" data-nb-ref-number="142" id="idea142" data-nb-words="32" data-nb-chars="200">„Do tříděného odpadu mrtvoly nepatří, je&nbsp;to&nbsp;tam napsaný,“ odsekne Kamil. Ani tento funus nezvládne bez hloupých žertů? Ona se&nbsp;ale opravdu zasměje. Ovšem zřejmě jen z&nbsp;rozpaků, protože vzápětí mu&nbsp;řekne:</span></p>
          <p class="chunk" data-nb-ref-number="143" data-nb-words="11" data-nb-chars="64"><span class="idea" data-nb-ref-number="143" id="idea143" data-nb-words="11" data-nb-chars="64">„Jenom se&nbsp;netvařte tak nadřazeně. Zvlášť když o&nbsp;tom nic nevíte.“</span></p>
          <p class="chunk" data-nb-ref-number="144" data-nb-words="4" data-nb-chars="21"><span class="idea" data-nb-ref-number="144" id="idea144" data-nb-words="4" data-nb-chars="21">„Ani mě&nbsp;to&nbsp;nezajímá.“</span></p>
          <p class="chunk" data-nb-ref-number="145" data-nb-words="17" data-nb-chars="97"><span class="idea" data-nb-ref-number="145" id="idea145" data-nb-words="17" data-nb-chars="97">„V&nbsp;tom případě vypadněte. Napřed si&nbsp;ale radši umyjte ty&nbsp;ruce, ať&nbsp;vás na&nbsp;ulici nesbalí policajti.“</span></p>
          <p class="chunk" data-nb-ref-number="146" data-nb-words="2" data-nb-chars="11"><span class="idea" data-nb-ref-number="146" id="idea146" data-nb-words="2" data-nb-chars="11">„Jako vás?“</span></p>
          <p class="chunk" data-nb-ref-number="147" data-nb-words="8" data-nb-chars="52"><span class="idea" data-nb-ref-number="147" id="idea147" data-nb-words="8" data-nb-chars="52">„Mě nesbalili. Dokonce nikoho z&nbsp;nás ani neobvinili.“</span></p>
          <p class="chunk" data-nb-ref-number="148" data-nb-words="1" data-nb-chars="13"><span class="idea" data-nb-ref-number="148" id="idea148" data-nb-words="1" data-nb-chars="13">„Samozřejmě.“</span></p>
          <p class="chunk" data-nb-ref-number="149" data-nb-words="5" data-nb-chars="28"><span class="idea" data-nb-ref-number="149" id="idea149" data-nb-words="5" data-nb-chars="28">„Chcete mě&nbsp;snad obvinit vy?“</span></p>
          <p class="chunk" data-nb-ref-number="150" data-nb-words="110" data-nb-chars="632"><span class="idea" data-nb-ref-number="150" id="idea150" data-nb-words="110" data-nb-chars="632">To&nbsp;je&nbsp;těžká otázka, tak těžká k&nbsp;zodpovězení, že&nbsp;Kamil před ní&nbsp;radši uteče do&nbsp;koupelny a&nbsp;myje si&nbsp;ruce, myje si&nbsp;je&nbsp;ve&nbsp;všech významech. Na&nbsp;zápěstí levé ruky má&nbsp;drobnou tržnou ránu, která ovšem hodně krvácí. Od&nbsp;zobáku toho dravce? Čím to&nbsp;mám sakra zastavit? Navzdory svému hněvu si&nbsp;nedokáže přitisknout na&nbsp;ránu jediný bílý ručník&nbsp;– a&nbsp;pokud je&nbsp;tu&nbsp;ještě něco jiného, tak jedině v&nbsp;černé kosmetické taštičce na&nbsp;polici pod zrcadlem. V&nbsp;tom zrcadle vidí Kamil svou tvář, pustou jako prázdný monitor. Zrovna když se&nbsp;pokusí na&nbsp;sebe aspoň mrknout jedním okem, aby získal trochu odstupu od&nbsp;té&nbsp;pitomé situace, nahlédne nedovřenými dveřmi ta&nbsp;ženská.</span></p>
          <p class="chunk" data-nb-ref-number="151" data-nb-words="2" data-nb-chars="20"><span class="idea" data-nb-ref-number="151" id="idea151" data-nb-words="2" data-nb-chars="20">„Nepotřebujete nic?“</span></p>
          <p class="chunk" data-nb-ref-number="152" data-nb-words="17" data-nb-chars="100"><span class="idea" data-nb-ref-number="152" id="idea152" data-nb-words="17" data-nb-chars="100">„Kousek vaty. Nebo papírový kapesník. A&nbsp;taky nějakou dezinfekci. Třeba tu&nbsp;vodku, co&nbsp;je&nbsp;z&nbsp;vás cítit.“</span></p>
          <p class="chunk" data-nb-ref-number="153" data-nb-words="86" data-nb-chars="515"><span class="idea" data-nb-ref-number="153" id="idea153" data-nb-words="86" data-nb-chars="515">Ona však vytáhne z&nbsp;kosmetického pouzdra kolínskou vodu. <em>Svou</em> kolínskou? Vyšroubuje rozprašovač a&nbsp;naleje Kamilovi na&nbsp;ránu snad půl obsahu černé lahvičky, na&nbsp;níž zlatý nápis <em>Fleurs de&nbsp;givre</em>; Kamil neumí francouzsky, ale zbytky jeho dávné lásky k&nbsp;poezii mu&nbsp;asociují <em>Les Fleurs du&nbsp;mal</em>. Není snad tohle taky nějaký zasraný jed? Jak se&nbsp;ten předražený líh vleptá do&nbsp;rány, Kamil zasykne bolestí. A&nbsp;vzápětí syčí podruhé, tentokrát už&nbsp;úplně jinou bolestí…, to&nbsp;když se&nbsp;k&nbsp;němu ta&nbsp;ženská zezadu přitiskne a&nbsp;obejme ho&nbsp;kolem pasu.</span></p>
          <p class="chunk" data-nb-ref-number="154" data-nb-words="10" data-nb-chars="63"><span class="idea" data-nb-ref-number="154" id="idea154" data-nb-words="10" data-nb-chars="63">Slyšíte ho? Kamila? Syčí úplně jako ten zuřící chcípající pták!</span></p>
        </section>
        <section>
          <p class="chunk" data-nb-ref-number="155" data-nb-words="433" data-nb-chars="2505"><span class="idea" data-nb-ref-number="155" id="idea155" data-nb-words="433" data-nb-chars="2505">Poslední vzpomínka. Nejdůležitější? Pro Kamilův život (nebo co&nbsp;z&nbsp;něj vlastně zbývá) určitě ne. Snad jen pro příběh: kéž by&nbsp;to&nbsp;Kamil zvládl stejně lakonicky jako své nejslavnější čtyřverší&nbsp;– tenkrát, když smrt mu&nbsp;počítala slova. Ale to&nbsp;byla smrt blízkého člověka&nbsp;– kdežto v&nbsp;této vzpomínce? Na&nbsp;tuto <em>příhodu</em> už&nbsp;málem dávno zapomněl&nbsp;– a&nbsp;nejen proto, že&nbsp;si&nbsp;líp pamatuje příběhy, které si&nbsp;vysnil, než ty, jež se&nbsp;mu&nbsp;skutečně staly. A&nbsp;stal se&nbsp;tento vůbec jemu? Ví&nbsp;jen, že&nbsp;tehdy seděl na&nbsp;balkóně, v&nbsp;tom bývalém bytě ve&nbsp;zvýšeném přízemí. Někdy odpoledne, někdy v&nbsp;létě, někdy před lety. Opilý? To&nbsp;si&nbsp;pište: tehdy byl totiž opilý skoro celé prázdniny. Kvůli <em>nehodě</em> s&nbsp;kolegyní ho&nbsp;vyhodili z&nbsp;banky, kde dosud pracoval, jeho bankovní účet byl prázdný a&nbsp;jeho šance na&nbsp;slušné místo mizivé, manželka Monika s&nbsp;ním taky chtěla rozvázat trvalý poměr, a&nbsp;tak se&nbsp;utápěl v&nbsp;lihu a&nbsp;sebelítosti. Tradiční koktejl slabochů, říkal sebekriticky sám sobě. Dokud jsem sebe-kritický, ještě nejsem úplně v&nbsp;prdeli. Hlubší myšlenky se&nbsp;v&nbsp;jeho zapařené hlavě ovšem nelíhly, už&nbsp;dlouho ne. Seděl na&nbsp;balkóně, kouřil a&nbsp;zíral do&nbsp;nebe, jako by&nbsp;právě odsud měla slétnout nějaká odpověď na&nbsp;otázku, již se&nbsp;bál položit. Slétla Amélie, ta&nbsp;prolhaná holčička. Kamil si&nbsp;napřed pomyslel, že&nbsp;je&nbsp;to&nbsp;nějaký pes, nějaké zvíře&nbsp;– protože jejich vlastní kočka už&nbsp;dvakrát z&nbsp;balkónu skočila a&nbsp;kočka jakési partaje v&nbsp;půdním bytě taky, ta&nbsp;ale pád na&nbsp;tehdy ještě holý betonový dvůr nepřežila. Amélie taky ne. Ani nevykřikla, to&nbsp;bylo v&nbsp;Kamilových vzpomínkách naprosto nejhorší. V&nbsp;jak hrozném, jaksi lhostejném tichu se&nbsp;to&nbsp;stalo. O&nbsp;pár let později viděl skákat lidi z&nbsp;hroutících se&nbsp;dvojčat newyorského obchodního centra&nbsp;– a&nbsp;ti křičeli. To&nbsp;ovšem bylo v&nbsp;televizi&nbsp;– a&nbsp;jako v&nbsp;televizi to&nbsp;Kamilovi vlastně připadalo i&nbsp;na tom balkóně. Jak může malá osmiletá holčička padat z&nbsp;pátého patra a&nbsp;vůbec nevykřiknout? Na&nbsp;to&nbsp;se&nbsp;budou Kamila ptát i&nbsp;policisté&nbsp;– ale ani on, zřejmě jediný svědek tohoto letu, nepřipadne na&nbsp;žádnou použitelnou odpověď. Ani Kamil nevykřikl: ani ve&nbsp;chvíli, kdy tělo prolétlo kolem něj, ani když vstal a&nbsp;podíval se&nbsp;na&nbsp;dvůr. Bylo to&nbsp;opravdu jen tím, že&nbsp;byl opilý? Všechno se&nbsp;stále odehrávalo v&nbsp;jakémsi tichu. Kamil si&nbsp;vlastně pamatuje až&nbsp;bušení na&nbsp;dveře, na&nbsp;dveře v&nbsp;pátém patře vedlejšího domu. To&nbsp;on&nbsp;bušil na&nbsp;ty&nbsp;dveře. To&nbsp;ona mu&nbsp;otevřela, ta&nbsp;černovlasá ženská, co&nbsp;si&nbsp;hrála na&nbsp;Carmen. Hry skončily. Tehdy měla na&nbsp;sobě krátké bílé šaty, možná spíš jen dlouhé tričko. Ještě nic neví, nic netuší. Dívá se&nbsp;zlostně na&nbsp;Kamila, který najednou nedokáže říct jediné slovo.</span></p>
          <p class="chunk" data-nb-ref-number="156" data-nb-words="8" data-nb-chars="43"><span class="idea" data-nb-ref-number="156" id="idea156" data-nb-words="8" data-nb-chars="43">„Co je?“ syčela už&nbsp;tehdy jako vzteklá husa.</span></p>
          <p class="chunk" data-nb-ref-number="157" data-nb-words="11" data-nb-chars="52"><span class="idea" data-nb-ref-number="157" id="idea157" data-nb-words="11" data-nb-chars="52">A&nbsp;Kamil řekl, jen si&nbsp;to&nbsp;představte: „Tak náš kluk&nbsp;–“</span></p>
          <p class="chunk" data-nb-ref-number="158" data-nb-words="4" data-nb-chars="22"><span class="idea" data-nb-ref-number="158" id="idea158" data-nb-words="4" data-nb-chars="22">„Tak co&nbsp;sakra chcete?“</span></p>
          <p class="chunk" data-nb-ref-number="159" data-nb-words="8" data-nb-chars="36"><span class="idea" data-nb-ref-number="159" id="idea159" data-nb-words="8" data-nb-chars="36">„– už&nbsp;si&nbsp;s&nbsp;vaší holkou hrát nebude.“</span></p>
          <p class="chunk" data-nb-ref-number="160" data-nb-words="1" data-nb-chars="5"><span class="idea" data-nb-ref-number="160" id="idea160" data-nb-words="1" data-nb-chars="5">„<em>Co?</em>“</span></p>
          <p class="chunk" data-nb-ref-number="161" data-nb-words="2" data-nb-chars="11"><span class="idea" data-nb-ref-number="161" id="idea161" data-nb-words="2" data-nb-chars="11">„Už nikdy.“</span></p>
          <p class="chunk" data-nb-ref-number="162" data-nb-words="38" data-nb-chars="213"><span class="idea" data-nb-ref-number="162" id="idea162" data-nb-words="38" data-nb-chars="213">Dívá se&nbsp;na&nbsp;něj jako na&nbsp;idiota. Je&nbsp;i&nbsp;ona opilá? Zabouchne dveře. Kamil na&nbsp;ně&nbsp;znovu zabuší. Tentokrát otevře jakýsi muž v&nbsp;černém nátělníku. Její manžel? Dívá se&nbsp;tak nepřátelsky, že&nbsp;Kamil rychle řekne: „Vaše dcera&nbsp;–“</span></p>
          <p class="chunk" data-nb-ref-number="163" data-nb-words="1" data-nb-chars="5"><span class="idea" data-nb-ref-number="163" id="idea163" data-nb-words="1" data-nb-chars="5">„Co?“</span></p>
          <p class="chunk" data-nb-ref-number="164" data-nb-words="3" data-nb-chars="17"><span class="idea" data-nb-ref-number="164" id="idea164" data-nb-words="3" data-nb-chars="17">„Skočila z&nbsp;okna.“</span></p>
          <p class="chunk" data-nb-ref-number="165" data-nb-words="1" data-nb-chars="5"><span class="idea" data-nb-ref-number="165" id="idea165" data-nb-words="1" data-nb-chars="5">„<em>Co?</em>“</span></p>
          <p class="chunk" data-nb-ref-number="166" data-nb-words="1" data-nb-chars="9"><span class="idea" data-nb-ref-number="166" id="idea166" data-nb-words="1" data-nb-chars="9">„Amélie.“</span></p>
          <p class="chunk" data-nb-ref-number="167" data-nb-words="164" data-nb-chars="902"><span class="idea" data-nb-ref-number="167" id="idea167" data-nb-words="164" data-nb-chars="902">„To není moje dcera,“ odsekne muž v&nbsp;černém nátělníku a&nbsp;jde do&nbsp;hloubi bytu. Kamil ho&nbsp;kdoví proč následuje. V&nbsp;obývacím pokoji tři lidé: ta&nbsp;ženská v&nbsp;bílých šatech, muž v&nbsp;černém nátělníku a&nbsp;ještě jeden muž v&nbsp;blankytné košili, ve&nbsp;tváři téměř k&nbsp;nepoznání od&nbsp;toho prvního. Kamil si&nbsp;vzpomene, jak mu&nbsp;manželka říkala, že&nbsp;tahle ženská, ta&nbsp;arogantní advokátka, prý žije se&nbsp;dvěma bratry současně. Všichni tři se&nbsp;tváří výhružně. Aby se&nbsp;na&nbsp;něj nevrhli, Kamil jim rychle opakuje své poselství. Teprve když tu&nbsp;zprávu říká znovu, konečně ji&nbsp;pochopí. Oni hned ne. Oni pochopí, teprve když venku na&nbsp;dvoře nějaká žena hrozně zakřičí. <em>Tato</em> žena vyhlédne z&nbsp;okna. Pak křičí i&nbsp;ona. A&nbsp;jeden z&nbsp;těch mužů&nbsp;– na&nbsp;to&nbsp;Kamil nikdy nezapomene, to&nbsp;si&nbsp;pamatuje víc než cokoli jiného&nbsp;– se&nbsp;prudce a&nbsp;zuřivě vrhne na&nbsp;toho druhého, mlátí ho&nbsp;pěstmi do&nbsp;obličeje, až&nbsp;krev stříká na&nbsp;smetanově bílý koberec, a&nbsp;křičí: já&nbsp;ti&nbsp;to&nbsp;říkal, já&nbsp;ti&nbsp;to&nbsp;říkal!</span></p>
          <p class="chunk" data-nb-ref-number="168" data-nb-words="209" data-nb-chars="1190"><span class="idea" data-nb-ref-number="168" id="idea168" data-nb-words="209" data-nb-chars="1190">Krvavou tvář toho muže&nbsp;– jednoho z&nbsp;bratrů, pravděpodobně Améliina otce&nbsp;– si&nbsp;Kamil pamatuje mnohem líp než podobně zkrva­venou tvář holčičky dole na&nbsp;dvoře, která při pádu trefila hlavou klepač na&nbsp;koberce. A&nbsp;to je&nbsp;vše, víc už&nbsp;si&nbsp;z&nbsp;toho dne ani z&nbsp;toho pokoje nepamatuje. Nebo pamatuje: ale důkladně to&nbsp;ukryl, jako když občas přemažete harddisk: příběh je&nbsp;neviditelný, ale nezmizel, někde na&nbsp;tom disku zůstává, i&nbsp;když si&nbsp;myslíte, že&nbsp;jste se&nbsp;jej zbavili pár kliknutími myší. Dokonce i&nbsp;policistům to&nbsp;Kamil takhle nadiktoval do&nbsp;protokolu: byl jsem opilý, víc si&nbsp;nepamatuju. Dokonce přestal pít&nbsp;– dokonce na&nbsp;několik let, jež zachránily jeho život i&nbsp;jeho manželství. Ti&nbsp;lidé z&nbsp;horního bytu se&nbsp;ale vystěhovali ještě dřív a&nbsp;jejich příběh zmizel s&nbsp;nimi, byť se&nbsp;o&nbsp;neštěstí kratičce psalo i&nbsp;v&nbsp;místní příloze celostátních novin. Kamil pak už&nbsp;měl dost starostí s&nbsp;vlastním pádem, jak jej proměnit aspoň v&nbsp;nouzové přistání, a&nbsp;na celou věc rád a&nbsp;ochotně zapomněl. Jak by&nbsp;řekl svému synovi, kdyby se&nbsp;ho&nbsp;ptal (ovšem synek se&nbsp;na&nbsp;Amélii nikdy nezeptal&nbsp;– a&nbsp;tohle by&nbsp;mu&nbsp;Kamil samozřejmě nikdy <em>opravdu</em> neřekl): Amélie si&nbsp;prostě moc vymýšlela&nbsp;– a&nbsp;když člověk ztratí odstup od&nbsp;svých příběhů, když jim opravdu uvěří&nbsp;–&nbsp;–</span></p>
        </section>
        <section>
          <p class="chunk" data-nb-ref-number="169" data-nb-words="124" data-nb-chars="762"><span class="idea" data-nb-ref-number="169" id="idea169" data-nb-words="124" data-nb-chars="762">Věci se&nbsp;vyvinou, jak asi všichni očekáváme; v&nbsp;malé koupelně, prosycené pižmovým parfémem, to&nbsp;snad ani nejde jinak. Odbude se&nbsp;to&nbsp;rychle. Ta&nbsp;ženská se&nbsp;drží Kamila zezadu pevně jako spolujezdkyně na&nbsp;motorce, dokonce si&nbsp;naplocho přitiskla tvář mezi jeho lopatky. Vzpomínáš, jak jsi takhle v&nbsp;patnácti poprvé vezl spolužačku Lídu Vronskou na&nbsp;mopedu pionýr z&nbsp;mejdanu domů? Když jsi cítil její tvář skoro na&nbsp;svém zátylku a&nbsp;při brzdění její velká ňadra na&nbsp;svých křídlech, vletěl jsi na&nbsp;plný plyn do&nbsp;úzké jednosměrky pod mikulovským náměstím. V&nbsp;protisměru. Kdybyste tu&nbsp;noc neměli štěstí, mohli jste být oba mrtví. Máloco v&nbsp;životě se&nbsp;pak vyrovnalo oné rozkoši: řítit se&nbsp;nocí jen podle pohybu pravého zápěstí na&nbsp;rukojeti plynu a&nbsp;pořád jen zrychlovat, zrychlovat, zrychlovat.</span></p>
          <p class="chunk" data-nb-ref-number="170" data-nb-words="99" data-nb-chars="552"><span class="idea" data-nb-ref-number="170" id="idea170" data-nb-words="99" data-nb-chars="552">I&nbsp;teď jde o&nbsp;<em>jednosměrku</em>. Řekněme si&nbsp;to&nbsp;chlapsky, když to&nbsp;tak nakonec pojme i&nbsp;Kamil. Pojme&nbsp;– nebo je&nbsp;pojat? Právě o&nbsp;tohle tady běží, miláčku, zvlášť když chybí zákaz vjezdu a&nbsp;moje navigace už&nbsp;dlouho nefunguje. Kamilovy smysly jsou ochromeny vztekem a&nbsp;tou kurví vůní, jež proniká všemi jeho buňkami jako nervový jed, tak sladký jed! A&nbsp;adrenalin z&nbsp;toho zabíjení&nbsp;– a&nbsp;to <em>zabíjení</em>! Právě tomu se&nbsp;jejich úkon nejspíš podobá, <em>zabíjení</em>, tím se&nbsp;možná i&nbsp;stane, když se&nbsp;Kamil musí otočit od&nbsp;toho posměšného zrcadla a&nbsp;pak stejně prudce a&nbsp;vztekle otočí i&nbsp;tu ženskou.</span></p>
          <p class="chunk" data-nb-ref-number="171" data-nb-words="4" data-nb-chars="33"><span class="idea" data-nb-ref-number="171" id="idea171" data-nb-words="4" data-nb-chars="33">Synchronizované plavání ve&nbsp;stoce?</span></p>
          <p class="chunk" data-nb-ref-number="172" data-nb-words="32" data-nb-chars="179"><span class="idea" data-nb-ref-number="172" id="idea172" data-nb-words="32" data-nb-chars="179">Teď už&nbsp;jsou v&nbsp;přirozenější poloze a&nbsp;on se&nbsp;hned chová ještě <em>přirozeněji</em>, i&nbsp;když už&nbsp;naštěstí bez slovních hříček, toto násilné zvíře už&nbsp;nemá dar řeči, zatímco ona ovšem mluvit chce.</span></p>
          <p class="chunk" data-nb-ref-number="173" data-nb-words="4" data-nb-chars="28"><span class="idea" data-nb-ref-number="173" id="idea173" data-nb-words="4" data-nb-chars="28">„Chceš mě&nbsp;potrestat? Chceš?“</span></p>
          <p class="chunk" data-nb-ref-number="174" data-nb-words="100" data-nb-chars="525"><span class="idea" data-nb-ref-number="174" id="idea174" data-nb-words="100" data-nb-chars="525">A&nbsp;když ji&nbsp;Kamil přehne přes vanu a&nbsp;strhne jí&nbsp;tepláky, ta&nbsp;kurva se&nbsp;ještě směje, zadýchaně a&nbsp;vzrušeně, a&nbsp;přece jaksi vítězoslavně, třebaže Kamil je&nbsp;tady přece <em>ten, kdo trestá</em>, co&nbsp;jinýho s&nbsp;kurvou, než jí&nbsp;ho&nbsp;tam narvat zezadu, ale ona se&nbsp;nebrání, ona dělá něco mnohem horšího, ta&nbsp;ženská mluví, ta&nbsp;ženská se&nbsp;mu&nbsp;posmívá, chceš chceš chceš, chceš si&nbsp;tu&nbsp;hrát na&nbsp;soudce a&nbsp;odklepnout to&nbsp;tím svým kladívkem, tak se&nbsp;mu&nbsp;směje, ale současně i&nbsp;sténá, co&nbsp;to&nbsp;je&nbsp;sakra za&nbsp;trest, když se&nbsp;jí&nbsp;to&nbsp;líbí, uvědomuje si&nbsp;Kamil, že&nbsp;byl už&nbsp;zase podveden.</span></p>
          <p class="chunk" data-nb-ref-number="175" data-nb-words="2" data-nb-chars="13"><span class="idea" data-nb-ref-number="175" id="idea175" data-nb-words="2" data-nb-chars="13">„Nešetři mě!“</span></p>
          <p class="chunk" data-nb-ref-number="176" data-nb-words="36" data-nb-chars="204"><span class="idea" data-nb-ref-number="176" id="idea176" data-nb-words="36" data-nb-chars="204">Co&nbsp;jinýho ovšem čekat od&nbsp;kurvy a&nbsp;advokátky, než že&nbsp;vás podvede a&nbsp;ojebe, ale líbí se&nbsp;to&nbsp;samozřejmě i&nbsp;Kamilovi, to&nbsp;jebání, to&nbsp;trestání, ten bílý zadek, záhy však zrudlý růžovými fleky po&nbsp;Kamilových úderech.</span></p>
          <p class="chunk" data-nb-ref-number="177" data-nb-words="2" data-nb-chars="13"><span class="idea" data-nb-ref-number="177" id="idea177" data-nb-words="2" data-nb-chars="13">(Nešetři mě!)</span></p>
          <p class="chunk" data-nb-ref-number="178" data-nb-words="124" data-nb-chars="692"><span class="idea" data-nb-ref-number="178" id="idea178" data-nb-words="124" data-nb-chars="692">Ale plácat ji&nbsp;dlaní přes zadek se&nbsp;mu&nbsp;nelíbí, je&nbsp;to&nbsp;jaksi příliš osobní a&nbsp;pleskavý zvuk ho&nbsp;spíš znechucuje, on&nbsp;se&nbsp;chce naposledy řítit nocí stále rychleji a&nbsp;rychleji, chceš mě&nbsp;potrestat chceš a&nbsp;on sáhne za&nbsp;sebe a&nbsp;na polici nahmátne velký kartáč na&nbsp;vlasy, ona sténá jaksi posměšně směrem k&nbsp;špinavému odtoku vany a&nbsp;Kamil přitlačí, otočí v&nbsp;dlani ten kartáč (s rukojetí podobnou plynové rukojeti na&nbsp;řídítkách motorky) a&nbsp;teď už&nbsp;ji&nbsp;řeže tuhými plastovými štětinami a&nbsp;tohle už&nbsp;je&nbsp;<em>doopravdy</em>, ona vykřikne spíš vzteky než rozkoší, to&nbsp;už&nbsp;se&nbsp;jí&nbsp;moc nelíbí, ale Kamilovi ano, nakloní se&nbsp;nad ní&nbsp;hlouběji a&nbsp;sevře předloktím její silné hrdlo, aby už&nbsp;nemluvila, aby už&nbsp;nekřičela, aby už&nbsp;konečně dala pokoj&nbsp;–&nbsp;–</span></p>
          <p class="chunk" data-nb-ref-number="179" data-nb-words="12" data-nb-chars="83"><span class="idea" data-nb-ref-number="179" id="idea179" data-nb-words="12" data-nb-chars="83">Jestli je&nbsp;orgasmus nejkratší spojení s&nbsp;bohem, před tvář tohohle předstoupit nechci.</span></p>
        </section>
        <section>
          <p class="chunk" data-nb-ref-number="180" data-nb-words="64" data-nb-chars="354"><span class="idea" data-nb-ref-number="180" id="idea180" data-nb-words="64" data-nb-chars="354">Když se&nbsp;v&nbsp;kuchyni obléká, Kamil si&nbsp;najednou po&nbsp;letech poprvé vybaví Améliinu dětskou tvář. Tvář té&nbsp;ženské v&nbsp;koupelně mu&nbsp;ji&nbsp;konečně připomněla. Vlastně jsem s&nbsp;ní nikdy v&nbsp;životě nemluvil, dva největší fabulátoři v&nbsp;baráku. Nerozpláče se&nbsp;kvůli ní, kvůli té&nbsp;malé holčičce, která asi nakonec nebyla zase tak prolhaná&nbsp;– ale už&nbsp;to, že&nbsp;si&nbsp;na&nbsp;ni&nbsp;vůbec vzpomněl&nbsp;–&nbsp;–</span></p>
        </section>
        <section>
          <p class="chunk" data-nb-ref-number="181" data-nb-words="26" data-nb-chars="164"><span class="idea" data-nb-ref-number="181" id="idea181" data-nb-words="26" data-nb-chars="164">Chtěl odejít, neodešel: kostra většiny jeho životních příběhů. Pach cigaretového kouře ho&nbsp;dovede do&nbsp;pokoje. Ta&nbsp;ženská sedí na&nbsp;jediné židli v&nbsp;místnosti a&nbsp;taky pláče.</span></p>
          <p class="chunk" data-nb-ref-number="182" data-nb-words="7" data-nb-chars="42"><span class="idea" data-nb-ref-number="182" id="idea182" data-nb-words="7" data-nb-chars="42">„Chceš panáka?“ ptá se&nbsp;ovšem Kamila věcně.</span></p>
          <p class="chunk" data-nb-ref-number="183" data-nb-words="4" data-nb-chars="19"><span class="idea" data-nb-ref-number="183" id="idea183" data-nb-words="4" data-nb-chars="19">„Teď už&nbsp;si&nbsp;tykáme?“</span></p>
          <p class="chunk" data-nb-ref-number="184" data-nb-words="18" data-nb-chars="87"><span class="idea" data-nb-ref-number="184" id="idea184" data-nb-words="18" data-nb-chars="87">„To řekl někdo slavný, ne? Že&nbsp;někdy je&nbsp;lehčí se&nbsp;s&nbsp;chlapem vyspat než si&nbsp;s&nbsp;ním potykat.“</span></p>
          <p class="chunk" data-nb-ref-number="185" data-nb-words="2" data-nb-chars="14"><span class="idea" data-nb-ref-number="185" id="idea185" data-nb-words="2" data-nb-chars="14">„Takový kecy.“</span></p>
          <p class="chunk" data-nb-ref-number="186" data-nb-words="15" data-nb-chars="79"><span class="idea" data-nb-ref-number="186" id="idea186" data-nb-words="15" data-nb-chars="79">„Kecům se&nbsp;chci vyhnout. Ale možná bysme se&nbsp;mohli napít aspoň na&nbsp;to&nbsp;tykání, ne?“</span></p>
          <p class="chunk" data-nb-ref-number="187" data-nb-words="2" data-nb-chars="19"><span class="idea" data-nb-ref-number="187" id="idea187" data-nb-words="2" data-nb-chars="19">„Dopoledne nepiju.“</span></p>
          <p class="chunk" data-nb-ref-number="188" data-nb-words="8" data-nb-chars="49"><span class="idea" data-nb-ref-number="188" id="idea188" data-nb-words="8" data-nb-chars="49">„Jen jako dezinfekci. Tu&nbsp;teď oba potřebujem, ne?“</span></p>
          <p class="chunk" data-nb-ref-number="189" data-nb-words="2" data-nb-chars="8"><span class="idea" data-nb-ref-number="189" id="idea189" data-nb-words="2" data-nb-chars="8">„Já ne.“</span></p>
          <p class="chunk" data-nb-ref-number="190" data-nb-words="9" data-nb-chars="50"><span class="idea" data-nb-ref-number="190" id="idea190" data-nb-words="9" data-nb-chars="50">„Ale tenkrát jsi chlastal fest, ne? Pamatuju si&nbsp;–“</span></p>
          <p class="chunk" data-nb-ref-number="191" data-nb-words="10" data-nb-chars="48"><span class="idea" data-nb-ref-number="191" id="idea191" data-nb-words="10" data-nb-chars="48">„Nechci na&nbsp;nic vzpomínat. A&nbsp;divím se, že&nbsp;ty&nbsp;jo.“</span></p>
          <p class="chunk" data-nb-ref-number="192" data-nb-words="6" data-nb-chars="36"><span class="idea" data-nb-ref-number="192" id="idea192" data-nb-words="6" data-nb-chars="36">„Tak cigáro? Nebo jsi úplně svatej?“</span></p>
          <p class="chunk" data-nb-ref-number="193" data-nb-words="8" data-nb-chars="47"><span class="idea" data-nb-ref-number="193" id="idea193" data-nb-words="8" data-nb-chars="47">Kamil krčí rameny. „Občas si&nbsp;dám trochu trávy.“</span></p>
          <p class="chunk" data-nb-ref-number="194" data-nb-words="6" data-nb-chars="30"><span class="idea" data-nb-ref-number="194" id="idea194" data-nb-words="6" data-nb-chars="30">„Chceš si&nbsp;pro ni&nbsp;skočit domů?“</span></p>
          <p class="chunk" data-nb-ref-number="195" data-nb-words="2" data-nb-chars="9"><span class="idea" data-nb-ref-number="195" id="idea195" data-nb-words="2" data-nb-chars="9">„Ani ne.“</span></p>
          <p class="chunk" data-nb-ref-number="196" data-nb-words="5" data-nb-chars="25"><span class="idea" data-nb-ref-number="196" id="idea196" data-nb-words="5" data-nb-chars="25">„Už by&nbsp;ses nevrátil, co?“</span></p>
          <p class="chunk" data-nb-ref-number="197" data-nb-words="1" data-nb-chars="5"><span class="idea" data-nb-ref-number="197" id="idea197" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="198" data-nb-words="31" data-nb-chars="166"><span class="idea" data-nb-ref-number="198" id="idea198" data-nb-words="31" data-nb-chars="166">Ona donese z&nbsp;kuchyně sklenku s&nbsp;čirým destilátem pro sebe a&nbsp;velkou sklenici vody pro Kamila. „Vím, jaký to&nbsp;je. Ten chlap, co&nbsp;jsem s&nbsp;ním tady žila, se&nbsp;totiž uchlastal.“</span></p>
          <p class="chunk" data-nb-ref-number="199" data-nb-words="2" data-nb-chars="17"><span class="idea" data-nb-ref-number="199" id="idea199" data-nb-words="2" data-nb-chars="17">„Špatný svědomí?“</span></p>
          <p class="chunk" data-nb-ref-number="200" data-nb-words="8" data-nb-chars="42"><span class="idea" data-nb-ref-number="200" id="idea200" data-nb-words="8" data-nb-chars="42">„Spíš slinivka. Ale ke&nbsp;konci si&nbsp;to&nbsp;pletl.“</span></p>
          <p class="chunk" data-nb-ref-number="201" data-nb-words="2" data-nb-chars="15"><span class="idea" data-nb-ref-number="201" id="idea201" data-nb-words="2" data-nb-chars="15">„Améliin táta?“</span></p>
          <p class="chunk" data-nb-ref-number="202" data-nb-words="3" data-nb-chars="18"><span class="idea" data-nb-ref-number="202" id="idea202" data-nb-words="3" data-nb-chars="18">„Ne. Jeho brácha.“</span></p>
          <p class="chunk" data-nb-ref-number="203" data-nb-words="9" data-nb-chars="49"><span class="idea" data-nb-ref-number="203" id="idea203" data-nb-words="9" data-nb-chars="49">„Ztrácím v&nbsp;nich přehled. Prý jsi šukala s&nbsp;oběma.“</span></p>
          <p class="chunk" data-nb-ref-number="204" data-nb-words="8" data-nb-chars="47"><span class="idea" data-nb-ref-number="204" id="idea204" data-nb-words="8" data-nb-chars="47">„Dokonce s&nbsp;oběma najednou. Jen si&nbsp;to&nbsp;představ.“</span></p>
          <p class="chunk" data-nb-ref-number="205" data-nb-words="82" data-nb-chars="482"><span class="idea" data-nb-ref-number="205" id="idea205" data-nb-words="82" data-nb-chars="482">Ale Kamil ani nepozná, zda ta&nbsp;ženská žertuje. A&nbsp;nezeptá se. Představa ženy s&nbsp;dvěma muži v&nbsp;posteli jej nijak neláká ani neodpuzuje; ovšem když na&nbsp;takovou sestavu narazí v&nbsp;noci při svém občasném bloudění televizní pornokanalizací, přelaďuje jinam. Ale na&nbsp;kabelovce je&nbsp;stále těžší najít to, co&nbsp;Kamil pokládá za&nbsp;klasický sex. Na&nbsp;stará kolena se&nbsp;ze&nbsp;mě&nbsp;stane ještě moralista, pomyslí si. Zvlášť když už&nbsp;jsem si&nbsp;před chvílí užil v&nbsp;tý koupelně něčeho, co&nbsp;ani spláchnutím do&nbsp;kanálu nevymažu.</span></p>
          <p class="chunk" data-nb-ref-number="206" data-nb-words="6" data-nb-chars="31"><span class="idea" data-nb-ref-number="206" id="idea206" data-nb-words="6" data-nb-chars="31">„Proč mi&nbsp;to&nbsp;říkáš?“ řekne tedy.</span></p>
          <p class="chunk" data-nb-ref-number="207" data-nb-words="8" data-nb-chars="52"><span class="idea" data-nb-ref-number="207" id="idea207" data-nb-words="8" data-nb-chars="52">„Protože potřebuju, aby mezi námi bylo úplně jasno.“</span></p>
          <p class="chunk" data-nb-ref-number="208" data-nb-words="1" data-nb-chars="7"><span class="idea" data-nb-ref-number="208" id="idea208" data-nb-words="1" data-nb-chars="7">„Proč?“</span></p>
          <p class="chunk" data-nb-ref-number="209" data-nb-words="6" data-nb-chars="39"><span class="idea" data-nb-ref-number="209" id="idea209" data-nb-words="6" data-nb-chars="39">„Protože od&nbsp;tebe potřebuju ještě něco.“</span></p>
          <p class="chunk" data-nb-ref-number="210" data-nb-words="1" data-nb-chars="6"><span class="idea" data-nb-ref-number="210" id="idea210" data-nb-words="1" data-nb-chars="6">„Ano?“</span></p>
          <p class="chunk" data-nb-ref-number="211" data-nb-words="6" data-nb-chars="27"><span class="idea" data-nb-ref-number="211" id="idea211" data-nb-words="6" data-nb-chars="27">„I&nbsp;když vím, že&nbsp;řekneš ne.“</span></p>
          <p class="chunk" data-nb-ref-number="212" data-nb-words="3" data-nb-chars="25"><span class="idea" data-nb-ref-number="212" id="idea212" data-nb-words="3" data-nb-chars="25">„Další kafilerní služba?“</span></p>
          <p class="chunk" data-nb-ref-number="213" data-nb-words="1" data-nb-chars="5"><span class="idea" data-nb-ref-number="213" id="idea213" data-nb-words="1" data-nb-chars="5">„Co?“</span></p>
          <p class="chunk" data-nb-ref-number="214" data-nb-words="3" data-nb-chars="26"><span class="idea" data-nb-ref-number="214" id="idea214" data-nb-words="3" data-nb-chars="26">„Odklízení mrtvých ptáků?“</span></p>
          <p class="chunk" data-nb-ref-number="215" data-nb-words="6" data-nb-chars="33"><span class="idea" data-nb-ref-number="215" id="idea215" data-nb-words="6" data-nb-chars="33">„No… v&nbsp;jistým smyslu vlastně jo.“</span></p>
          <p class="chunk" data-nb-ref-number="216" data-nb-words="5" data-nb-chars="26"><span class="idea" data-nb-ref-number="216" id="idea216" data-nb-words="5" data-nb-chars="26">„Takže radši rovnou&nbsp;– ne.“</span></p>
          <p class="chunk" data-nb-ref-number="217" data-nb-words="5" data-nb-chars="31"><span class="idea" data-nb-ref-number="217" id="idea217" data-nb-words="5" data-nb-chars="31">„Jenže ty&nbsp;to&nbsp;<em>nesmíš</em> odmítnout.“</span></p>
          <p class="chunk" data-nb-ref-number="218" data-nb-words="55" data-nb-chars="321"><span class="idea" data-nb-ref-number="218" id="idea218" data-nb-words="55" data-nb-chars="321">A&nbsp;pak mu&nbsp;to&nbsp;tedy řekne. Přednese. Svou prosbu; svou žádost. Hlasem jaksi udýchaným, skoro jakoby pobaveně. Ale Kamil ještě není tak úplně na&nbsp;dně, aby nepoznal, že&nbsp;se&nbsp;ta&nbsp;prosba ozývá ze&nbsp;dna, hluboko pod tím jeho. Tento Lecův aforismus býval kdysi jeho nejoblíbenější: <em>Když jsem se&nbsp;ocitl na&nbsp;dně, uslyšel jsem klepání zdola</em>.</span></p>
          <p class="chunk" data-nb-ref-number="219" data-nb-words="8" data-nb-chars="51"><span class="idea" data-nb-ref-number="219" id="idea219" data-nb-words="8" data-nb-chars="51">„Ty ses zbláznila,“ řekne. „Tohle já&nbsp;přece nemůžu.“</span></p>
          <p class="chunk" data-nb-ref-number="220" data-nb-words="24" data-nb-chars="151"><span class="idea" data-nb-ref-number="220" id="idea220" data-nb-words="24" data-nb-chars="151">„Třeba se&nbsp;zblázním, když to&nbsp;neuděláš. A&nbsp;já vím o&nbsp;bláznění skoro všechno. Dvě hospitalizace a&nbsp;čtyři roky psychoterapie. Nejsem tak odolná, jak vypadám.“</span></p>
          <p class="chunk" data-nb-ref-number="221" data-nb-words="31" data-nb-chars="163"><span class="idea" data-nb-ref-number="221" id="idea221" data-nb-words="31" data-nb-chars="163">„A&nbsp;já snad vypadám jako nějakej farář, abych ti&nbsp;dal rozhřešení? A&nbsp;za co&nbsp;vlastně? Žes mi&nbsp;kdysi vyhrožovala u&nbsp;mrazicího boxu, že&nbsp;se&nbsp;ti&nbsp;nesmím dívat z&nbsp;okna na&nbsp;zadek?“</span></p>
          <p class="chunk" data-nb-ref-number="222" data-nb-words="17" data-nb-chars="84"><span class="idea" data-nb-ref-number="222" id="idea222" data-nb-words="17" data-nb-chars="84">„Nežvaň. A&nbsp;s&nbsp;mým zadkem si&nbsp;můžeš dělat, co&nbsp;budeš chtít. Když to&nbsp;teda pro mě&nbsp;uděláš.“</span></p>
          <p class="chunk" data-nb-ref-number="223" data-nb-words="29" data-nb-chars="181"><span class="idea" data-nb-ref-number="223" id="idea223" data-nb-words="29" data-nb-chars="181">Ale Kamil se&nbsp;tak nechutnou transakcí vůbec nechce zabývat. „Dík za&nbsp;lákavou nabídku, ale já&nbsp;ti&nbsp;přece nemůžu odpouštět nějaký tvoje dávný hříchy, který se&nbsp;mnou neměly nic společnýho.“</span></p>
          <p class="chunk" data-nb-ref-number="224" data-nb-words="23" data-nb-chars="134"><span class="idea" data-nb-ref-number="224" id="idea224" data-nb-words="23" data-nb-chars="134">Ona dopije svou vodku jako chlap, ovšem promlouvá jako trucovité dítě: „Když jsi mě&nbsp;mohl potrestat, tak mi&nbsp;snad můžeš i&nbsp;odpustit, ne?“</span></p>
          <p class="chunk" data-nb-ref-number="225" data-nb-words="6" data-nb-chars="39"><span class="idea" data-nb-ref-number="225" id="idea225" data-nb-words="6" data-nb-chars="39">„Vůbec nevím, o&nbsp;jakým trestání mluvíš.“</span></p>
          <p class="chunk" data-nb-ref-number="226" data-nb-words="12" data-nb-chars="65"><span class="idea" data-nb-ref-number="226" id="idea226" data-nb-words="12" data-nb-chars="65">„Nekecej. V&nbsp;tý koupelně. Myslel sis to&nbsp;přece, ne? Že&nbsp;mě&nbsp;trestáš.“</span></p>
          <p class="chunk" data-nb-ref-number="227" data-nb-words="1" data-nb-chars="5"><span class="idea" data-nb-ref-number="227" id="idea227" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="228" data-nb-words="1" data-nb-chars="8"><span class="idea" data-nb-ref-number="228" id="idea228" data-nb-words="1" data-nb-chars="8">„Kecáš.“</span></p>
          <p class="chunk" data-nb-ref-number="229" data-nb-words="10" data-nb-chars="44"><span class="idea" data-nb-ref-number="229" id="idea229" data-nb-words="10" data-nb-chars="44">„A&nbsp;jaký to&nbsp;byl trest, když se&nbsp;ti&nbsp;to&nbsp;líbilo?“</span></p>
          <p class="chunk" data-nb-ref-number="230" data-nb-words="2" data-nb-chars="9"><span class="idea" data-nb-ref-number="230" id="idea230" data-nb-words="2" data-nb-chars="9">„Moc ne.“</span></p>
          <p class="chunk" data-nb-ref-number="231" data-nb-words="2" data-nb-chars="9"><span class="idea" data-nb-ref-number="231" id="idea231" data-nb-words="2" data-nb-chars="9">„Ale jo.“</span></p>
          <p class="chunk" data-nb-ref-number="232" data-nb-words="4" data-nb-chars="20"><span class="idea" data-nb-ref-number="232" id="idea232" data-nb-words="4" data-nb-chars="20">„Jak jsi to&nbsp;poznal?“</span></p>
          <p class="chunk" data-nb-ref-number="233" data-nb-words="1" data-nb-chars="9"><span class="idea" data-nb-ref-number="233" id="idea233" data-nb-words="1" data-nb-chars="9">„Poznal.“</span></p>
          <p class="chunk" data-nb-ref-number="234" data-nb-words="13" data-nb-chars="65"><span class="idea" data-nb-ref-number="234" id="idea234" data-nb-words="13" data-nb-chars="65">„Takhle?“ řekne ta&nbsp;žena a&nbsp;vsune si&nbsp;jeho ruku na&nbsp;své ženské místo.</span></p>
          <p class="chunk" data-nb-ref-number="235" data-nb-words="1" data-nb-chars="8"><span class="idea" data-nb-ref-number="235" id="idea235" data-nb-words="1" data-nb-chars="8">„Třeba.“</span></p>
          <p class="chunk" data-nb-ref-number="236" data-nb-words="8" data-nb-chars="40"><span class="idea" data-nb-ref-number="236" id="idea236" data-nb-words="8" data-nb-chars="40">„A&nbsp;tobě se&nbsp;to&nbsp;trestání taky líbilo, co?“</span></p>
          <p class="chunk" data-nb-ref-number="237" data-nb-words="4" data-nb-chars="21"><span class="idea" data-nb-ref-number="237" id="idea237" data-nb-words="4" data-nb-chars="21">„Jak jsi to&nbsp;poznala?“</span></p>
          <p class="chunk" data-nb-ref-number="238" data-nb-words="46" data-nb-chars="263"><span class="idea" data-nb-ref-number="238" id="idea238" data-nb-words="46" data-nb-chars="263">Teď už&nbsp;to&nbsp;dělají jinak, pomalu, dlouze, tváří v&nbsp;tvář, takže vzájemně vidí i&nbsp;jinou vlhkost, tu&nbsp;ve&nbsp;svých očích… ještě než se&nbsp;její ženské místo a&nbsp;jeho mužské místo stanou na&nbsp;pár vteřin místem jediným a&nbsp;pokoj zalije ještě intenzivnější vůně a&nbsp;pach umírajících květin.</span></p>
          <p class="chunk" data-nb-ref-number="239" data-nb-words="24" data-nb-chars="126"><span class="idea" data-nb-ref-number="239" id="idea239" data-nb-words="24" data-nb-chars="126">Pak ona kouří a&nbsp;on bojuje s&nbsp;chutí na&nbsp;finskou vodku, kterou už&nbsp;donesla rovnou v&nbsp;láhvi, aby prý nemusela pořád běhat do&nbsp;kuchyně.</span></p>
          <p class="chunk" data-nb-ref-number="240" data-nb-words="15" data-nb-chars="80"><span class="idea" data-nb-ref-number="240" id="idea240" data-nb-words="15" data-nb-chars="80">Ale té&nbsp;ženské jde ještě o&nbsp;jinou vodu živou. O&nbsp;jinou dezinfekci. „Tak uděláš to?“</span></p>
          <p class="chunk" data-nb-ref-number="241" data-nb-words="6" data-nb-chars="42"><span class="idea" data-nb-ref-number="241" id="idea241" data-nb-words="6" data-nb-chars="42">„Tímhle způsobem jsi mě&nbsp;chtěla přemluvit?“</span></p>
          <p class="chunk" data-nb-ref-number="242" data-nb-words="1" data-nb-chars="9"><span class="idea" data-nb-ref-number="242" id="idea242" data-nb-words="1" data-nb-chars="9">„Prosím.“</span></p>
          <p class="chunk" data-nb-ref-number="243" data-nb-words="112" data-nb-chars="598"><span class="idea" data-nb-ref-number="243" id="idea243" data-nb-words="112" data-nb-chars="598">Kamil radši zavře oči. Ví, jak snadné by&nbsp;bylo říct to, co&nbsp;ona chce slyšet&nbsp;– a&nbsp;jindy by&nbsp;to&nbsp;snad i&nbsp;udělal. Vždyť by&nbsp;mě&nbsp;to&nbsp;nic nestálo, a&nbsp;jí by&nbsp;to&nbsp;snad i&nbsp;pomohlo. Vždyť o&nbsp;nic nejde, ne? Když už&nbsp;jsem ji&nbsp;zbavil toho chcípajícího ptáka, mohl bych jí&nbsp;pomoct i&nbsp;s&nbsp;touto dávnou ptačí mrtvolkou. Ovšem právě myšlenka na&nbsp;dnešního mrtvého ptáka, na&nbsp;tu&nbsp;poštolku, ne&nbsp;na&nbsp;okřídlenou dívenku, ho&nbsp;ještě zarazí. Ptáci jsou poslové nebes a&nbsp;já myslel, že&nbsp;tento ke&nbsp;mně slétl kvůli dopisu, jenž jsem psal synovi: jako poštovní holub, jako vševidoucí dron. Ale co&nbsp;když tato nehoda, tato náhoda, měla ještě úplně jiný smysl?</span></p>
          <p class="chunk" data-nb-ref-number="244" data-nb-words="2" data-nb-chars="10"><span class="idea" data-nb-ref-number="244" id="idea244" data-nb-words="2" data-nb-chars="10">„Ty spíš?“</span></p>
          <p class="chunk" data-nb-ref-number="245" data-nb-words="31" data-nb-chars="190"><span class="idea" data-nb-ref-number="245" id="idea245" data-nb-words="31" data-nb-chars="190">Ale Kamil má&nbsp;naopak pocit, jako by&nbsp;se&nbsp;konečně probudil. „Proboha,“ řekne důrazně, aniž ovšem otevřel oči, „já přece nejsem žádný Bůh, abych ti&nbsp;mohl odpouštět. Ani žádný z&nbsp;jeho prostředníků.“</span></p>
          <p class="chunk" data-nb-ref-number="246" data-nb-words="67" data-nb-chars="354"><span class="idea" data-nb-ref-number="246" id="idea246" data-nb-words="67" data-nb-chars="354">Ona ale řekne, že&nbsp;v&nbsp;žádného boha nevěří, a&nbsp;Kamil se&nbsp;radši přizná k&nbsp;témuž. I&nbsp;když velmi, velmi váhavě a&nbsp;opatrně; co&nbsp;kdyby odněkud zase slétl nějaký <em>opeřenec</em>? A&nbsp;dodá: „Vím ale o&nbsp;kostele, kde se&nbsp;prodávají odpustky. Vloni o&nbsp;Vánocích jsem jich tam koupil plnou kapsu. Dokonce i&nbsp;pro mrtvé, aby už&nbsp;měli pokoj. Mám ti&nbsp;pro pár skočit? Mám je&nbsp;hned vedle té&nbsp;trávy.“</span></p>
          <p class="chunk" data-nb-ref-number="247" data-nb-words="44" data-nb-chars="237"><span class="idea" data-nb-ref-number="247" id="idea247" data-nb-words="44" data-nb-chars="237">Ale tohle už&nbsp;nechá ta&nbsp;obtloustlá žena bez komentáře. Jako by&nbsp;jí&nbsp;nedošlo, nač Kamil zase naráží. Pleskne ho&nbsp;skoro laškovně přes nahou nohu a&nbsp;řekne: „Já si&nbsp;zkusila koupit už&nbsp;úplně všechny odpustky na&nbsp;trhu. Ale teď už&nbsp;to&nbsp;zbývá jen na&nbsp;tebe.“</span></p>
          <p class="chunk" data-nb-ref-number="248" data-nb-words="3" data-nb-chars="19"><span class="idea" data-nb-ref-number="248" id="idea248" data-nb-words="3" data-nb-chars="19">„Nesmysl. Proč já?“</span></p>
          <p class="chunk" data-nb-ref-number="249" data-nb-words="8" data-nb-chars="49"><span class="idea" data-nb-ref-number="249" id="idea249" data-nb-words="8" data-nb-chars="49">„Třeba protože jsi poslední, kdo ji&nbsp;viděl živou.“</span></p>
          <p class="chunk" data-nb-ref-number="250" data-nb-words="85" data-nb-chars="508"><span class="idea" data-nb-ref-number="250" id="idea250" data-nb-words="85" data-nb-chars="508">A&nbsp;taky první, kdo ji&nbsp;viděl mrtvou, pomyslí si&nbsp;automaticky Kamil. Pokud jsem ji&nbsp;ovšem kdy vůbec viděl, <em>opravdu</em> viděl. Ale to&nbsp;už&nbsp;neřekne. Už&nbsp;nechce tu&nbsp;nešťastnou ženu trestat. Dokonce jí&nbsp;málem řekne, že&nbsp;její dcera tenkrát skočila, protože věděla, že&nbsp;i&nbsp;střemhlavým pádem dolétne někam, kde bude šťastnější… Ale díkybohu se&nbsp;do&nbsp;toho nemusí zaplétat, protože i&nbsp;tahle žena má&nbsp;zřejmě&nbsp;– aspoň na&nbsp;chvíli krátkou jako pád&nbsp;– svou sebemrskačskou fázi za&nbsp;sebou. Protože mu&nbsp;vysvětlí věcně, opravdu docela věcně a&nbsp;<em>věrohodně</em>:</span></p>
          <p class="chunk" data-nb-ref-number="251" data-nb-words="29" data-nb-chars="154"><span class="idea" data-nb-ref-number="251" id="idea251" data-nb-words="29" data-nb-chars="154">„Většina z&nbsp;těch doktorů stejně říkala, že&nbsp;jsem tomu nejspíš nemohla zabránit. Nebyla to&nbsp;prý reakce na&nbsp;můj život&nbsp;– ale na&nbsp;ten život, co&nbsp;měla ve&nbsp;své hlavě.“</span></p>
          <p class="chunk" data-nb-ref-number="252" data-nb-words="5" data-nb-chars="29"><span class="idea" data-nb-ref-number="252" id="idea252" data-nb-words="5" data-nb-chars="29">„Někdy to&nbsp;prý spolu souvisí.“</span></p>
          <p class="chunk" data-nb-ref-number="253" data-nb-words="6" data-nb-chars="50"><span class="idea" data-nb-ref-number="253" id="idea253" data-nb-words="6" data-nb-chars="50">„Víš, tyhle blahosklonný žvásty fakt nepotřebuju.“</span></p>
          <p class="chunk" data-nb-ref-number="254" data-nb-words="1" data-nb-chars="9"><span class="idea" data-nb-ref-number="254" id="idea254" data-nb-words="1" data-nb-chars="9">„Promiň.“</span></p>
          <p class="chunk" data-nb-ref-number="255" data-nb-words="67" data-nb-chars="431"><span class="idea" data-nb-ref-number="255" id="idea255" data-nb-words="67" data-nb-chars="431">„Doktoři říkají, že&nbsp;to&nbsp;nejspíš byla nějaká nastupující psychóza. Víš, ona si&nbsp;vždycky hrozně vymýšlela a&nbsp;nakonec to&nbsp;nejspíš nedokázala rozlišit. Takže možná to&nbsp;ani nebyla sebevražda. Žádnej <em>protest</em>. Ona si&nbsp;prý asi opravdu myslela, že&nbsp;umí lítat. Jako feťáci po&nbsp;lysohlávkách. Tak mi&nbsp;to&nbsp;aspoň laskavě vysvětlil ten poslední doktor, fakt jen čirou náhodou taky ten nejdražší. Jako alibíčko dobrý, ale odpouštění stejně nebyl jeho obor.“</span></p>
          <p class="chunk" data-nb-ref-number="256" data-nb-words="37" data-nb-chars="197"><span class="idea" data-nb-ref-number="256" id="idea256" data-nb-words="37" data-nb-chars="197">Ale Kamil už&nbsp;chce pryč. Pryč z&nbsp;tohoto hovoru, pryč z&nbsp;tohoto bytu, páchnoucího po&nbsp;nahnilých květech. Takže řekne: „Můj taky ne, tak se&nbsp;nezlob. Já&nbsp;vím, jak to&nbsp;pro tebe asi muselo být bolestný, ale&nbsp;–“</span></p>
          <p class="chunk" data-nb-ref-number="257" data-nb-words="4" data-nb-chars="21"><span class="idea" data-nb-ref-number="257" id="idea257" data-nb-words="4" data-nb-chars="21">„Víš leda tak hovno.“</span></p>
          <p class="chunk" data-nb-ref-number="258" data-nb-words="14" data-nb-chars="73"><span class="idea" data-nb-ref-number="258" id="idea258" data-nb-words="14" data-nb-chars="73">„– ale jen proto, že&nbsp;jsem tvou dceru náhodou jako poslední viděl živou&nbsp;–“</span></p>
          <p class="chunk" data-nb-ref-number="259" data-nb-words="15" data-nb-chars="73"><span class="idea" data-nb-ref-number="259" id="idea259" data-nb-words="15" data-nb-chars="73">Ale ona mu&nbsp;znovu skočí do&nbsp;řeči: „Tak si&nbsp;to&nbsp;chceš zopakovat s&nbsp;její mámou?“</span></p>
          <p class="chunk" data-nb-ref-number="260" data-nb-words="55" data-nb-chars="290"><span class="idea" data-nb-ref-number="260" id="idea260" data-nb-words="55" data-nb-chars="290">Možná to&nbsp;bude těmi antidepresivy, že&nbsp;chvíli trvá, než mu&nbsp;to&nbsp;dojde. Jak to&nbsp;ta&nbsp;ženská myslí. Ale nebude to&nbsp;jen těmi antidepresivy, že&nbsp;ho&nbsp;to&nbsp;nijak nepohorší. Poleká ho&nbsp;jen ta&nbsp;<em>shoda</em>. A&nbsp;o&nbsp;shodě hned taky promluví, jen co&nbsp;tu&nbsp;zcela neznámou ženu lehce políbí na&nbsp;tvář. Promluví o&nbsp;té shodě <em>s&nbsp;nadějí</em>:</span></p>
          <p class="chunk" data-nb-ref-number="261" data-nb-words="7" data-nb-chars="41"><span class="idea" data-nb-ref-number="261" id="idea261" data-nb-words="7" data-nb-chars="41">„A&nbsp;nechceš to&nbsp;udělat třeba jako Japonci?“</span></p>
          <p class="chunk" data-nb-ref-number="262" data-nb-words="42" data-nb-chars="211"><span class="idea" data-nb-ref-number="262" id="idea262" data-nb-words="42" data-nb-chars="211">Ta&nbsp;otázka ji&nbsp;na&nbsp;okamžik vyvede z&nbsp;míry. Radši se&nbsp;napije, přímo z&nbsp;láhve. A&nbsp;pak mu&nbsp;nahněvaně odpoví, že&nbsp;už&nbsp;to&nbsp;s&nbsp;ním nechce dělat ani jako Japonka, ani jako Eskymačka, ani jako Hanačka, ani jako psí fena, ani jako&nbsp;–</span></p>
          <p class="chunk" data-nb-ref-number="263" data-nb-words="28" data-nb-chars="185"><span class="idea" data-nb-ref-number="263" id="idea263" data-nb-words="28" data-nb-chars="185">„Nemluvím o&nbsp;sexu,“ přeruší ji&nbsp;Kamil s&nbsp;opatrným úsměvem, s&nbsp;prvním úsměvem toho dne. „Mluvím o&nbsp;něčem ještě základnějším. Copak jsi nikdy nečetla, jak Japonci páchají společný sebevraždy?“</span></p>
          <p class="chunk" data-nb-ref-number="264" data-nb-words="17" data-nb-chars="85"><span class="idea" data-nb-ref-number="264" id="idea264" data-nb-words="17" data-nb-chars="85">Ona se&nbsp;znovu napije z&nbsp;láhve. Pak i&nbsp;z&nbsp;jeho sklenice. Potom řekne: „To má&nbsp;být nabídka?“</span></p>
          <p class="chunk" data-nb-ref-number="265" data-nb-words="2" data-nb-chars="10"><span class="idea" data-nb-ref-number="265" id="idea265" data-nb-words="2" data-nb-chars="10">„A&nbsp;kdyby?“</span></p>
          <p class="chunk" data-nb-ref-number="266" data-nb-words="34" data-nb-chars="195"><span class="idea" data-nb-ref-number="266" id="idea266" data-nb-words="34" data-nb-chars="195">Kamil se&nbsp;na&nbsp;ni&nbsp;nedívá. Je&nbsp;odvrácen tváří k&nbsp;balkónu. Právě tam zabil poštolku, nebeského posla. Mimoděk pohlédne na&nbsp;svou ruku, na&nbsp;ten krvavý šrám. Ale žena vedle něj se&nbsp;dotkne jiné, dávnější rány:</span></p>
          <p class="chunk" data-nb-ref-number="267" data-nb-words="8" data-nb-chars="53"><span class="idea" data-nb-ref-number="267" id="idea267" data-nb-words="8" data-nb-chars="53">„Proč tě&nbsp;vlastně opustila manželka? Opustila tě, že?“</span></p>
          <p class="chunk" data-nb-ref-number="268" data-nb-words="10" data-nb-chars="53"><span class="idea" data-nb-ref-number="268" id="idea268" data-nb-words="10" data-nb-chars="53">Ovšem ani teď na&nbsp;ni&nbsp;Kamil nepohlédne. „Proč se&nbsp;ptáš?“</span></p>
          <p class="chunk" data-nb-ref-number="269" data-nb-words="11" data-nb-chars="58"><span class="idea" data-nb-ref-number="269" id="idea269" data-nb-words="11" data-nb-chars="58">„Když už&nbsp;máme spolu skočit z&nbsp;balkónu, chci tě&nbsp;líp poznat.“</span></p>
          <p class="chunk" data-nb-ref-number="270" data-nb-words="5" data-nb-chars="26"><span class="idea" data-nb-ref-number="270" id="idea270" data-nb-words="5" data-nb-chars="26">„Já tě&nbsp;taky vůbec neznám.“</span></p>
          <p class="chunk" data-nb-ref-number="271" data-nb-words="34" data-nb-chars="190"><span class="idea" data-nb-ref-number="271" id="idea271" data-nb-words="34" data-nb-chars="190">I&nbsp;v&nbsp;jejím dechu je&nbsp;pach mrtvých květin, když mu&nbsp;zblízka šeptá do&nbsp;tváře: „Máš pravdu, ti&nbsp;Japonci to&nbsp;mají zmáknutý líp. Cizí lidi, to&nbsp;je&nbsp;lehčí. Protože už&nbsp;s&nbsp;tebou neviděla žádnou perspektivu?“</span></p>
          <p class="chunk" data-nb-ref-number="272" data-nb-words="4" data-nb-chars="33"><span class="idea" data-nb-ref-number="272" id="idea272" data-nb-words="4" data-nb-chars="33">„Nejsi zrovna japonsky zdvořilá.“</span></p>
          <p class="chunk" data-nb-ref-number="273" data-nb-words="5" data-nb-chars="32"><span class="idea" data-nb-ref-number="273" id="idea273" data-nb-words="5" data-nb-chars="32">„Kolikrát ti&nbsp;to&nbsp;řekla? Stokrát?“</span></p>
          <p class="chunk" data-nb-ref-number="274" data-nb-words="9" data-nb-chars="56"><span class="idea" data-nb-ref-number="274" id="idea274" data-nb-words="9" data-nb-chars="56">„Tisíckrát. Máš pravdu, s&nbsp;cizíma je&nbsp;to&nbsp;svěřování lehčí.“</span></p>
          <p class="chunk" data-nb-ref-number="275" data-nb-words="24" data-nb-chars="138"><span class="idea" data-nb-ref-number="275" id="idea275" data-nb-words="24" data-nb-chars="138">Ta&nbsp;ženská se&nbsp;nad Kamilem nakloní. On&nbsp;leží na&nbsp;zádech, ona si&nbsp;jednou rukou podpírá hlavu, druhou příliš těžký prs. Pozorně zkoumá jeho tvář.</span></p>
          <p class="chunk" data-nb-ref-number="276" data-nb-words="6" data-nb-chars="31"><span class="idea" data-nb-ref-number="276" id="idea276" data-nb-words="6" data-nb-chars="31">„Ani se&nbsp;jí&nbsp;nedivím,“ řekne pak.</span></p>
          <p class="chunk" data-nb-ref-number="277" data-nb-words="1" data-nb-chars="7"><span class="idea" data-nb-ref-number="277" id="idea277" data-nb-words="1" data-nb-chars="7">„Cože?“</span></p>
          <p class="chunk" data-nb-ref-number="278" data-nb-words="21" data-nb-chars="115"><span class="idea" data-nb-ref-number="278" id="idea278" data-nb-words="21" data-nb-chars="115">„Máš v&nbsp;sobě fakt něco beznadějnýho. Když jsi stál na&nbsp;tom balkóně, v&nbsp;první chvíli jsem si&nbsp;myslela, že&nbsp;chceš skočit.“</span></p>
          <p class="chunk" data-nb-ref-number="279" data-nb-words="1" data-nb-chars="10"><span class="idea" data-nb-ref-number="279" id="idea279" data-nb-words="1" data-nb-chars="10">„Nesmysl.“</span></p>
          <p class="chunk" data-nb-ref-number="280" data-nb-words="16" data-nb-chars="91"><span class="idea" data-nb-ref-number="280" id="idea280" data-nb-words="16" data-nb-chars="91">„Tak promiň, není v&nbsp;tom nic osobního. Vždycky když vidím někoho na&nbsp;balkóně, napadne mě&nbsp;to.“</span></p>
          <p class="chunk" data-nb-ref-number="281" data-nb-words="3" data-nb-chars="18"><span class="idea" data-nb-ref-number="281" id="idea281" data-nb-words="3" data-nb-chars="18">„Tys to&nbsp;nechtěla?“</span></p>
          <p class="chunk" data-nb-ref-number="282" data-nb-words="5" data-nb-chars="31"><span class="idea" data-nb-ref-number="282" id="idea282" data-nb-words="5" data-nb-chars="31">„To je&nbsp;ta&nbsp;japonská zdvořilost?“</span></p>
          <p class="chunk" data-nb-ref-number="283" data-nb-words="1" data-nb-chars="12"><span class="idea" data-nb-ref-number="283" id="idea283" data-nb-words="1" data-nb-chars="12">„Nechtělas?“</span></p>
          <p class="chunk" data-nb-ref-number="284" data-nb-words="1" data-nb-chars="10"><span class="idea" data-nb-ref-number="284" id="idea284" data-nb-words="1" data-nb-chars="10">„Mockrát.“</span></p>
          <p class="chunk" data-nb-ref-number="285" data-nb-words="1" data-nb-chars="4"><span class="idea" data-nb-ref-number="285" id="idea285" data-nb-words="1" data-nb-chars="4">„A?“</span></p>
          <p class="chunk" data-nb-ref-number="286" data-nb-words="4" data-nb-chars="25"><span class="idea" data-nb-ref-number="286" id="idea286" data-nb-words="4" data-nb-chars="25">„Proč jsem to&nbsp;neudělala?“</span></p>
          <p class="chunk" data-nb-ref-number="287" data-nb-words="1" data-nb-chars="5"><span class="idea" data-nb-ref-number="287" id="idea287" data-nb-words="1" data-nb-chars="5">„Jo.“</span></p>
          <p class="chunk" data-nb-ref-number="288" data-nb-words="4" data-nb-chars="21"><span class="idea" data-nb-ref-number="288" id="idea288" data-nb-words="4" data-nb-chars="21">„Budeš se&nbsp;tomu smát.“</span></p>
          <p class="chunk" data-nb-ref-number="289" data-nb-words="7" data-nb-chars="50"><span class="idea" data-nb-ref-number="289" id="idea289" data-nb-words="7" data-nb-chars="50">„Kdo by&nbsp;nemiloval veselý historky o&nbsp;sebevraždách.“</span></p>
          <p class="chunk" data-nb-ref-number="290" data-nb-words="55" data-nb-chars="320"><span class="idea" data-nb-ref-number="290" id="idea290" data-nb-words="55" data-nb-chars="320">Ale tato zase tak veselá není&nbsp;– i&nbsp;když ji&nbsp;tak vypráví. Snaží se&nbsp;vyprávět. Hlasem tichým a&nbsp;teď už&nbsp;docela přesvědčivým říká, že&nbsp;při každé konkrétnější úvaze o&nbsp;sebevraždě dostala vždy strach, že&nbsp;svůj čin nedokoná. „To my&nbsp;právníci tak říkáme. Nedokonaná vražda. A&nbsp;z&nbsp;hlediska katolíků je&nbsp;sebevražda přece taky vražda, no&nbsp;ne?“</span></p>
          <p class="chunk" data-nb-ref-number="291" data-nb-words="22" data-nb-chars="110"><span class="idea" data-nb-ref-number="291" id="idea291" data-nb-words="22" data-nb-chars="110">Snad je&nbsp;to&nbsp;jen tou vodkou, že&nbsp;se&nbsp;tomu nahlas zasměje. Zní to, jako by&nbsp;se&nbsp;smála úplně sama v&nbsp;prázdné místnosti.</span></p>
          <p class="chunk" data-nb-ref-number="292" data-nb-words="67" data-nb-chars="392"><span class="idea" data-nb-ref-number="292" id="idea292" data-nb-words="67" data-nb-chars="392">„Vždycky totiž nakonec dostanu strach, že&nbsp;se&nbsp;to&nbsp;nějak posere. Že&nbsp;když si&nbsp;pustím plyn, zazvoní listonoška a&nbsp;vyletí do&nbsp;vzduchu celej barák. Že&nbsp;když skočím do&nbsp;Macochy, tak nějakýmu turistovi na&nbsp;záda. Že&nbsp;když se&nbsp;nadopuju práškama, jenom ochrnu a&nbsp;moje sedmdesátiletá máma se&nbsp;o&nbsp;mě bude muset starat. Že&nbsp;když se&nbsp;střelím do&nbsp;hlavy, kulka pak ještě vyletí oknem a&nbsp;zabije někoho na&nbsp;autobusový zastávce.“</span></p>
          <p class="chunk" data-nb-ref-number="293" data-nb-words="13" data-nb-chars="70"><span class="idea" data-nb-ref-number="293" id="idea293" data-nb-words="13" data-nb-chars="70">„Že když si&nbsp;lehneš na&nbsp;koleje, vlak na&nbsp;tom tvým pevným zadku vykolejí?“</span></p>
          <p class="chunk" data-nb-ref-number="294" data-nb-words="34" data-nb-chars="193"><span class="idea" data-nb-ref-number="294" id="idea294" data-nb-words="34" data-nb-chars="193">„Ale jo, já&nbsp;vím, že&nbsp;je&nbsp;to&nbsp;nejspíš jen převlečenej strach ze&nbsp;smrti, chodila jsem dost dlouho na&nbsp;psychoterapie, abych věděla, co&nbsp;je&nbsp;to&nbsp;racionalizace&nbsp;– ale stejně mě&nbsp;to&nbsp;vždycky zastaví v&nbsp;rozletu.“</span></p>
          <p class="chunk" data-nb-ref-number="295" data-nb-words="14" data-nb-chars="78"><span class="idea" data-nb-ref-number="295" id="idea295" data-nb-words="14" data-nb-chars="78">„Tak skoč z&nbsp;balkónu se&nbsp;špagátem na&nbsp;krku. Ten tě&nbsp;v&nbsp;rozletu zastaví spolehlivě.“</span></p>
          <p class="chunk" data-nb-ref-number="296" data-nb-words="5" data-nb-chars="26"><span class="idea" data-nb-ref-number="296" id="idea296" data-nb-words="5" data-nb-chars="26">„Mně by&nbsp;se&nbsp;určitě přetrh.“</span></p>
          <p class="chunk" data-nb-ref-number="297" data-nb-words="3" data-nb-chars="22"><span class="idea" data-nb-ref-number="297" id="idea297" data-nb-words="3" data-nb-chars="22">„Horolezecký lano ne.“</span></p>
          <p class="chunk" data-nb-ref-number="298" data-nb-words="11" data-nb-chars="64"><span class="idea" data-nb-ref-number="298" id="idea298" data-nb-words="11" data-nb-chars="64">„Ale fuj. Když si&nbsp;představím, jak dlouho se&nbsp;přitom člověk dusí…“</span></p>
          <p class="chunk" data-nb-ref-number="299" data-nb-words="64" data-nb-chars="357"><span class="idea" data-nb-ref-number="299" id="idea299" data-nb-words="64" data-nb-chars="357">„To jsou pověry, všechno záleží jen na&nbsp;délce lana,“ vysvětluje Kamil ochotně; jak už&nbsp;je&nbsp;to&nbsp;dlouho, co&nbsp;nějaké ženě vyprávěl něco opravdu osobního? „Na delším provaze si&nbsp;prostě jen zlomíš vaz, nejrychlejší smrt vůbec. Ale jestli ti&nbsp;tak moc záleží na&nbsp;tom, jak budeš vypadat, až&nbsp;tě&nbsp;najdou, nesmíš to&nbsp;lano mít zase moc dlouhý&nbsp;– protože to&nbsp;by&nbsp;se&nbsp;ti&nbsp;utrhla hlava.“</span></p>
          <p class="chunk" data-nb-ref-number="300" data-nb-words="12" data-nb-chars="63"><span class="idea" data-nb-ref-number="300" id="idea300" data-nb-words="12" data-nb-chars="63">„Ty se&nbsp;v&nbsp;tom nějak vyznáš. Jak dlouhej špagát chceš použít ty?“</span></p>
          <p class="chunk" data-nb-ref-number="301" data-nb-words="8" data-nb-chars="50"><span class="idea" data-nb-ref-number="301" id="idea301" data-nb-words="8" data-nb-chars="50">Kamil se&nbsp;opatrně zasměje: „Já nemám žádnej důvod.“</span></p>
          <p class="chunk" data-nb-ref-number="302" data-nb-words="2" data-nb-chars="11"><span class="idea" data-nb-ref-number="302" id="idea302" data-nb-words="2" data-nb-chars="11">„K&nbsp;životu?“</span></p>
          <p class="chunk" data-nb-ref-number="303" data-nb-words="2" data-nb-chars="10"><span class="idea" data-nb-ref-number="303" id="idea303" data-nb-words="2" data-nb-chars="10">„K&nbsp;smrti.“</span></p>
          <p class="chunk" data-nb-ref-number="304" data-nb-words="31" data-nb-chars="176"><span class="idea" data-nb-ref-number="304" id="idea304" data-nb-words="31" data-nb-chars="176">„Škoda,“ řekne teskně. „Škoda že&nbsp;mi&nbsp;ten mladej doktor v&nbsp;Bohunicích namluvil, že&nbsp;když bych to&nbsp;skončila, nezůstal by&nbsp;na&nbsp;celým širým světě už&nbsp;vůbec nikdo, kdo by&nbsp;na&nbsp;ni&nbsp;vzpomínal…“</span></p>
          <p class="chunk" data-nb-ref-number="305" data-nb-words="19" data-nb-chars="94"><span class="idea" data-nb-ref-number="305" id="idea305" data-nb-words="19" data-nb-chars="94">Kamil ovšem myslí na&nbsp;to, kdo by&nbsp;vzpomínal na&nbsp;něj. A&nbsp;jak. A&nbsp;pak si&nbsp;myšlenky hned zakáže, radši.</span></p>
          <p class="chunk" data-nb-ref-number="306" data-nb-words="31" data-nb-chars="153"><span class="idea" data-nb-ref-number="306" id="idea306" data-nb-words="31" data-nb-chars="153">„Asi mě&nbsp;chtěl hlavně udržet v&nbsp;oběhu. Ale je&nbsp;to&nbsp;někdy docela těžký, věř mi. Věř mi&nbsp;a&nbsp;pomoz mi, jo? Nebo si&nbsp;snad opravdu myslíš, že&nbsp;ses tu&nbsp;zjevil náhodou?“</span></p>
          <p class="chunk" data-nb-ref-number="307" data-nb-words="117" data-nb-chars="684"><span class="idea" data-nb-ref-number="307" id="idea307" data-nb-words="117" data-nb-chars="684">Ale právě toto je&nbsp;otázka, nad kterou Kamil vůbec nechce přemýšlet. Není zase takový pitomec, aby netušil, že&nbsp;je&nbsp;to&nbsp;možná nejdůležitější otázka jeho života&nbsp;– nebo aspoň tohoto zbytku, než dopíše svůj dopis. Pokud jej ovšem vůbec dopíše. Protože najednou cítí, cítí a&nbsp;ví, že&nbsp;tato otázka je&nbsp;cedulkou na&nbsp;turistickém rozcestí jeho života&nbsp;– a&nbsp;každá ze&nbsp;dvou možných odpovědí směrovkou na&nbsp;jinak dlouhou (a jinak obtížnou) cestu. A&nbsp;střelka buzoly v&nbsp;jeho srdci najednou kmitá jako zblázněná, jako by&nbsp;v&nbsp;jeho útrobách právě docházelo k&nbsp;magnetickému přepólování! Možná tak opravdu blázní moje srdce, pomyslí si&nbsp;Kamil s&nbsp;nadějí; možná to&nbsp;se&nbsp;mnou právě teď jebne, a&nbsp;budu to&nbsp;mít za&nbsp;sebou i&nbsp;bez ostudy.</span></p>
          <p class="chunk" data-nb-ref-number="308" data-nb-words="36" data-nb-chars="196"><span class="idea" data-nb-ref-number="308" id="idea308" data-nb-words="36" data-nb-chars="196">Ale ta&nbsp;ženská je&nbsp;zkušená a&nbsp;geomagnetickou bouři v&nbsp;jeho útrobách ucítí. Vycítí. Obejme ho. Ale Kamil se&nbsp;ještě zkusí zachránit, vydat se&nbsp;po&nbsp;té&nbsp;lehčí (a kratší) cestě. Vykroutí se&nbsp;jí&nbsp;a&nbsp;otáčí se&nbsp;zády.</span></p>
          <p class="chunk" data-nb-ref-number="309" data-nb-words="15" data-nb-chars="79"><span class="idea" data-nb-ref-number="309" id="idea309" data-nb-words="15" data-nb-chars="79">„Ty vždycky dostaneš, co&nbsp;chceš, že? To&nbsp;mám taky skočit z&nbsp;okna, abych ti&nbsp;unikl?“</span></p>
          <p class="chunk" data-nb-ref-number="310" data-nb-words="93" data-nb-chars="486"><span class="idea" data-nb-ref-number="310" id="idea310" data-nb-words="93" data-nb-chars="486">Hned toho lituje. Cítí, jak se&nbsp;ta&nbsp;neznámá žena za&nbsp;jeho zády celá napjala a&nbsp;ztuhla&nbsp;– a&nbsp;v&nbsp;první chvíli se&nbsp;poleká, že&nbsp;mu&nbsp;provede něco násilného. A&nbsp;jeho intuice ho&nbsp;tak moc nezklamala, protože ta&nbsp;ženská ho&nbsp;zezadu kousne do&nbsp;ramene. Ale jen lehce a&nbsp;kratičce, skoro jako by&nbsp;ho&nbsp;klovl velký pták&nbsp;– a&nbsp;když Kamil polekaně vyjekne, ona se&nbsp;dokonce směje. Je&nbsp;to&nbsp;hodně násilný smích, a&nbsp;to doslova: nejen od&nbsp;slova násilí, ale především od&nbsp;slova síla. Ta&nbsp;ženská je&nbsp;opravdu silná, od&nbsp;té&nbsp;bych se&nbsp;mohl učit.</span></p>
          <p class="chunk" data-nb-ref-number="311" data-nb-words="14" data-nb-chars="84"><span class="idea" data-nb-ref-number="311" id="idea311" data-nb-words="14" data-nb-chars="84">„Příště ti&nbsp;prokousnu hrdlo,“ řekne mu&nbsp;dokonce. „Ani se&nbsp;za&nbsp;něho nebudeš muset věšet.“</span></p>
          <p class="chunk" data-nb-ref-number="312" data-nb-words="16" data-nb-chars="91"><span class="idea" data-nb-ref-number="312" id="idea312" data-nb-words="16" data-nb-chars="91">„Takový konec bych bral,“ řekne Kamil. A&nbsp;na okamžik slastně zatrne, že&nbsp;se&nbsp;to&nbsp;opravdu stane.</span></p>
          <p class="chunk" data-nb-ref-number="313" data-nb-words="4" data-nb-chars="24"><span class="idea" data-nb-ref-number="313" id="idea313" data-nb-words="4" data-nb-chars="24">„Už jsem řekla. Příště.“</span></p>
          <p class="chunk" data-nb-ref-number="314" data-nb-words="8" data-nb-chars="46"><span class="idea" data-nb-ref-number="314" id="idea314" data-nb-words="8" data-nb-chars="46">„Myslíš, že&nbsp;pro nás ještě nějaké příště bude?“</span></p>
          <p class="chunk" data-nb-ref-number="315" data-nb-words="4" data-nb-chars="25"><span class="idea" data-nb-ref-number="315" id="idea315" data-nb-words="4" data-nb-chars="25">„Záleží na&nbsp;tobě, ptáčku.“</span></p>
          <p class="chunk" data-nb-ref-number="316" data-nb-words="54" data-nb-chars="318"><span class="idea" data-nb-ref-number="316" id="idea316" data-nb-words="54" data-nb-chars="318">„Já přece nejsem žádnej pták,“ řekne Kamil&nbsp;– s&nbsp;jasnou a&nbsp;bolestnou vzpomínkou na&nbsp;toho, jenž zemřel na&nbsp;skleněných střepech. Přiletěl si&nbsp;pro mě&nbsp;– nebo mě&nbsp;přiletěl zachránit? Přiletěl snad zemřít místo mě? Pro mě? Přinesl mi&nbsp;celý tento příběh jako olivovou snítku v&nbsp;zobáčku, znamení, že&nbsp;za&nbsp;touto pouští jsou zelené stráně?</span></p>
          <p class="chunk" data-nb-ref-number="317" data-nb-words="23" data-nb-chars="109"><span class="idea" data-nb-ref-number="317" id="idea317" data-nb-words="23" data-nb-chars="109">Ona však už&nbsp;zase pije. „Řekla jsem ptáček, a&nbsp;ne pták. A&nbsp;jak to&nbsp;s&nbsp;ním bude v&nbsp;mým hnízdečku, to&nbsp;ještě uvidíme.“</span></p>
          <p class="chunk" data-nb-ref-number="318" data-nb-words="5" data-nb-chars="39"><span class="idea" data-nb-ref-number="318" id="idea318" data-nb-words="5" data-nb-chars="39">„A&nbsp;ucítíme,“ upřesní Kamil automaticky.</span></p>
          <p class="chunk" data-nb-ref-number="319" data-nb-words="8" data-nb-chars="48"><span class="idea" data-nb-ref-number="319" id="idea319" data-nb-words="8" data-nb-chars="48">„No jo. Málem jsem zapomněla, jak jsi citlivej.“</span></p>
          <p class="chunk" data-nb-ref-number="320" data-nb-words="4" data-nb-chars="24"><span class="idea" data-nb-ref-number="320" id="idea320" data-nb-words="4" data-nb-chars="24">„Říkáš to&nbsp;málo obdivně.“</span></p>
          <p class="chunk" data-nb-ref-number="321" data-nb-words="22" data-nb-chars="128"><span class="idea" data-nb-ref-number="321" id="idea321" data-nb-words="22" data-nb-chars="128">„Protože už&nbsp;mě&nbsp;ty&nbsp;kecy opravdu nebaví. To&nbsp;tě&nbsp;mám opravdu prosit, abys byl konečně opravdu citlivej a&nbsp;opravdu mi&nbsp;konečně pomohl?“</span></p>
          <p class="chunk" data-nb-ref-number="322" data-nb-words="63" data-nb-chars="362"><span class="idea" data-nb-ref-number="322" id="idea322" data-nb-words="63" data-nb-chars="362">Kamil už&nbsp;se&nbsp;nechce pouštět do&nbsp;žádných disputací, v&nbsp;nichž by&nbsp;i&nbsp;průměrná právnička našla spoustu věcných rozporů, a&nbsp;tak radši vstává z&nbsp;pěnové matrace, na&nbsp;níž to&nbsp;dělali, na&nbsp;níž chvíli opravdu <em>byli</em>. Ale než stačí uniknout zpět do&nbsp;samoty, ona jej vkleče obejme kolem beder, vmáčkne tvář do&nbsp;jeho žaludku (který teď Kamil mocně zatahuje, že&nbsp;ani dýchat nemůže!) a&nbsp;šeptá:</span></p>
          <p class="chunk" data-nb-ref-number="323" data-nb-words="4" data-nb-chars="28"><span class="idea" data-nb-ref-number="323" id="idea323" data-nb-words="4" data-nb-chars="28">„Prosím. <em>Prosím</em>. Odpusť mi.“</span></p>
        </section>
        <section>
          <p class="chunk" data-nb-ref-number="324" data-nb-words="379" data-nb-chars="2114"><span class="idea" data-nb-ref-number="324" id="idea324" data-nb-words="379" data-nb-chars="2114">Sotva pak sejde ze&nbsp;schodů, tak je&nbsp;vyřízený. Vyšukaný, říká si&nbsp;Kamil chlapácky: ale ví, že&nbsp;o&nbsp;tohle tu&nbsp;nešlo. Bolí ho&nbsp;záda a&nbsp;kolena, nohy se&nbsp;mu&nbsp;chvějí&nbsp;– ale ještě víc se&nbsp;chvěje jakési tence pípající ptáčátko v&nbsp;kleci jeho žeber. A&nbsp;za to&nbsp;už&nbsp;může jiná posvátnost nežli ta&nbsp;milostná. <em>Odpuštění?</em> Aspoň že&nbsp;Kamil už&nbsp;konečně míří na&nbsp;svobodu (pod vysoké říjnové nebe, jež má&nbsp;tak rád)! Už&nbsp;má&nbsp;ruku na&nbsp;klice domovních dveří, užuž chce konečně vyjít na&nbsp;ulici, když si&nbsp;v&nbsp;poslední chvíli všimne přes mléčné sklo domovních dveří siluety, jež ho&nbsp;zastaví. Jež ho&nbsp;– vyděsí? Ale Kamil je&nbsp;spíš smířen než vyděšen. Za&nbsp;dveřmi někdo stojí. Někdo: nějaké dítě, nějaká dívka. Proboha. Jakkoli však rozechvěn a&nbsp;rozrušen, Kamil samozřejmě ví, že&nbsp;to&nbsp;není ta, jež mu&nbsp;přišla na&nbsp;mysl jako první. Ví, že&nbsp;je&nbsp;to&nbsp;jen náhodná dívka, čekající na&nbsp;kamarádku, která záhy také seběhne po&nbsp;schodech. Už&nbsp;proto Kamil ví, že&nbsp;tu&nbsp;nemůže stát věčně: u&nbsp;poštovních schránek, z&nbsp;nichž jedna nese jméno Štěpán Král. Ví, že&nbsp;musí ty&nbsp;dveře otevřít, spíš vyjít než vejít, dospěle se&nbsp;usmát na&nbsp;tu&nbsp;cizí a&nbsp;určitě tolik nepodobnou dívku a&nbsp;vyhodit do&nbsp;popelnice černý igelitový pytel, který stále svírá v&nbsp;ruce: pytel s&nbsp;mrtvým ptákem a&nbsp;kyticí nahnilých květin (<em>sejít s&nbsp;tím černým pytlem ještě o&nbsp;pár schodů níž, do&nbsp;sklepa, a&nbsp;tam strčit hlavu do&nbsp;toho pytle, uniknout do&nbsp;pachu krve a&nbsp;zemřelých květin!</em>). Hlupáku, to&nbsp;všechno jsou jen tvé představy! Je&nbsp;čas chovat se&nbsp;rozumně: vrátit se&nbsp;domů, montážní páskou přelepit okno nad svou klávesnicí diagonálním křížem, ne&nbsp;snad z&nbsp;pověrčivosti, ale aby se&nbsp;nevysypalo i&nbsp;poslední sklo, kdyby snad ještě nějaký pták&nbsp;–&nbsp;– a&nbsp;hlavně vymazat v&nbsp;počítači ten dopis (<em>nic nevymažete</em>). A&nbsp;ví, Kamil samozřejmě ví, že&nbsp;to&nbsp;také záhy opravdu udělá; půjde domů, a&nbsp;dokonce někde najde i&nbsp;tu starou vizitku, zavolá večer chovatelce ptáků a&nbsp;poptá se&nbsp;na&nbsp;aru, na&nbsp;toho otcova žárlivého papouška. Zda by&nbsp;jej třeba někdy mohl i&nbsp;vidět? Teď v&nbsp;něm ale skřehotá pták jinačí. Kamil tu&nbsp;stojí s&nbsp;rukou na&nbsp;klice, dívá se&nbsp;přes matné sklo na&nbsp;temnou dívčí siluetu a&nbsp;váhá, tak dlouze a&nbsp;skoro i&nbsp;slastně váhá. Váhá, nebo snad čeká? Cožpak to&nbsp;nejsou dveře, kterými každý jednou musíme projít?</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./odpustky_pro_pristi_noc_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>